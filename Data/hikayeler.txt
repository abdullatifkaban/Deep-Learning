Câbî Efendi, öyle her ihtiyar gibi, sabahtan akşama kadar evinde pineklemezdi.
Gerçi ciddî bir işe de elini sürmez, “Yiyeceğim var, içeceğim var! İş benim neme
gerek?” derdi. Ama her sabah güneş doğmadan kendini sokağa atardı.
Tek merakı “dünyanın hâlini” sorgulamaktı. “Okur-yazar” sınıfındandı. Fakat
bu fazîletini hiç kullanmıyordu. Kütüphanelerin önünden geçerken kendini tutamaz:
“İşte câhillerin akıl ambarı!” diye gülümserdi. Onun fikrince kitaplar ‘hakîkat’in
üstüne gelişigüzel yığılmış birtakım zarif, süslü, kıymetli kerpiçlerdi.
Bu kerpiçleri toplayıp bir tarafa atmayan, mümkün değil, gerçeği göremezdi.
Hakîkat kitapta değil, hayatın kendisinde idi. Kitaba inanan esir olur, zihni katılır,
kafası kerpiçleşirdi. Hâlbuki ancak... Her gün değişen, hiçbir kavramın dar
çerçevesine sığmayan hayat okunmaya lâyıktı. Hayatın her adımında binlerce
tuhaflık, binlerce sır, binlerce dalavere gizliydi. İlim, hikmet, kültür, felsefe, irfan
hep hayatın içinde idi. Meselâ elli senedir gezmekle bitiremediği şu İstanbul, bir
milyon küsur sayfalı kocaman bir kitaptı. Sokaklarında, çarşısında, pazarında dolaşan
her adam da başlı başına ayrı bir cihan, ayrı bir kitaptı. Bu kitapların hepsini okumaya
kalkmak ummanı içmek kadar imkânsızdı; yalnız bir tanesinin bir
bölümünü süzebilen insan şüphesiz en büyük bilgi sahiplerinden olurdu. Mahalle
mektebinden diplomasını aldıktan sonra kutsal olsun olmasın hiçbir kerpici eline
almamakla iftihar eden Câbî Efendi işte bu, yalnız hayatı okuyan ariflerden biriydi!
Bütün semt halkınca dünyanın en birinci âlimi sayılırdı. Beyaz top sakalıyla,
kısa boyuyla, şişman vücuduyla en beklenilmez yerlerde yuvarlanır gibi dolaştığı
görülür; yakaladığına, ufacık tombul elleriyle okşayarak nasihatler verir, ilminden,
irfanından büyük küçük herkesi istifade ettirirdi. Kitap gibi gazete de okumazdı.
“Para tuzağı” dediği bu kâğıt parçalarının başından sonuna kadar yalanla
dolu olduğunu iddia eder: “Gözümle görmediğim şeye inanmam!” derdi. Bisiklete,
gramofona, sinemaya, telefona, otomobile, uçağa, denizaltılara hep gözüyle gördükten sonra inanmıştı.
... Yine bir bahar sabahı, güneş, bahçesindeki geçmiş zamanlardan kalma
çitlembik ağaçlarının üstünden doğarken Câbî Efendi de kapısında göründü.
Birkaç adım yürüdü, durdu. Etrafına bakındı. Yerlerde çimenler yeşermiş,
sıska erik dalları pembe, beyaz çiçeklerle örtülmüştü. Hoşuna gitti. Sola eğri çarpık burnunu
yukarı kaldırdı. Derin derin havayı kokladı. “Bu ne letafet, bu ne güzellik ya Rabbi!” diye mırıldandı.
Allah, mutlaka dünyayı kullarına sevdirmek için baharı yaratmış olacaktı! Her
sene kıştan, yağmurdan, çamurdan, kardan, soğuktan, tipiden bıkan insanlara
bahar, hayalden bir peri gelini gibi görünür, uyuşuk ruhlarına “teselli, hararet,
ümit” serper, sonra onları “haberleri olmadan” yazın cehennemi içinde bırakarak,
kendi kelebekleriyle, çiçekleriyle, kokularıyla savuşup giderdi... “Ben ama dolma
yutmam!” dedi, “Hepsi rüya... Birkaç hafta sonra ne bu çiçeklerden ne bu kokulardan eser kalır!”
Çimenlerin üzerindeki çiylerde güneşten düşmüş parlak elmas damlalarını
inadına ayaklarıyla ezdi. Sokağa çıkar çıkmaz, gece geçen sebzeci ile sütçü
beygirlerinin bozuk kaldırımda bıraktığı şeyleri cıvıldayarak yiyen serçelere gözü
kaçtı. Durmadı. “Birinin ettiği halt ötekine nimet...” dedi. Kendi istemediği hâlde,
zihni bu çirkin hâdiseden bir hikmet çıkarmaya çalıştı. İstemeye istemeye arılarla
insanları hatırladı. “Olay” aynı idi. Ancak olaya konu olan tarafların boyutlarında
aykırılık vardı. Birinde üretici küçük, tüketici büyüktü.
Diğerinde bunun aksi; üretici büyük, tüketici küçük…
Yürüdü. Şimdi nereye gidecekti? Dâima yola çıktıktan sonra buna karar verirdi.
Çırpıcı’ya, Veliefendi’ye, Balıklı’ya, Eyüp’e, Sütlüce’ye gitmeyi düşündü. Hayır...
Gölgesinde yürüdüğü duvarın arkasından keskin bir horoz sesi geldi. Câbî Efendi
hemen başını göğe kaldırdı. Dikkatle baktı. Bulut mulut yoktu. Hava çok açıktı.
— Artık horozlara da inanmamalı, dedi. Ne olacak? Bir tanesine kırk tavuk
veriyorlar. Zavallıların sinirleri bozuluyor. Niçin, ne vakit öttüklerini bilmiyorlar.
Durdu; sakalını kaşıdı. Hava hiç bozacağa benzemiyordu. Bu güzel günü nerede geçirecekti?
Ne vakitten beri Üsküdar’a geçmemişti.
— Tekkelere de uğrarım, dedi. Tekrar, yuvarlana yuvarlana yürüdü. Caddeye çıktı.
Topkapı tramvayına atladı. İçi vakıf, gümrük mümrük memurlarıyla
doluydu. Evvelâ, bunlara kulak misafiri oldu. Hepsi saçma sapan konuşuyorlar,
hatta birbirleriyle itişerek şakalaşıyorlardı.
Câbî Efendi bu arsız hâlleri görmemek için gözlerini kapadı. O kadar sıkıldı ki
azıcık daha “Allah’ım, kulaklara da niçin birer kapak yapmadın?” diyecekti.
Sirkeci’de “Oh!” diye gözlerini açtı, şehrin ta göbeğinde, vergisini verdiği
Köprü’yü yavaş yavaş geçti. Üsküdar vapuruna bir bilet aldı. Güverteye çıktı. Hava hakîkaten
çok, pek çok güzeldi. Bacanın çıkardığı kapkara dumanlar içinden temiz, beyaz
martı sürüleri kirlenmeden geçiyor, koyu mavi denizin ortasında “Kız Kulesi” köpükten bir alev gibi parlıyordu.
Câbî Efendi elli senedir, her gün İstanbul’da seyahat ettiği hâlde henüz buraya
gitmediğini düşündü. Acaba içi nasıldı? Kim yaptırmıştı? İçinde şimdi ne vardı?
Yapıldığı zaman İstanbul’da lodos esmez miydi? Daha böyle birçok soru, meşgul
zihnine hücum etti. “Bugün şuraya gideyim. Hakîkati öğreneyim...” dedi.
Vapur iskeleye yanaşıncaya kadar seyahat planını kurdu.
Karadan Harem iskelesine gelecek, oradan sandalla Kız Kulesi’ne çıkacaktı.
Ama dalgın dalgın, Ahmediye’den Karlık Bayırı’na giden sokağı geçerken gözüne tuhaf bir şey ilişti.
Durdu. Kız Kulesi’ni filan hemen unuttu. Baktı, baktı, baktı:
Biraz karanlıkça, temiz, geniş bir marangoz dükkânı...
İçinde ferah ferah kırklık, pos kara bıyıklı, şişmanca bir adam...
Elinde keser, çalışıyordu; fakat beyaz
mermerden büyük, nârin bir tezgâhın önünde! Câbî Efendi, “Aldanmayayım!” diye
gözlerini ovuşturdu. Dikkatle baktı. Hayır. Tezgâh mermerdendi! “Acaba beyaza
boyanmış kalastan mı?” şüphesi tekrar zihnini bulandırdı. Baktı. Baktı. Hiç mermerden doğramacı, marangoz tezgâhı olur muydu? Olursa... Mutlaka bunun özel
bir sebebi vardı! Câbî Efendi mermerin kalastan daha pahalı olduğunu düşündü.
Başını, sakalını kaşıdı. Hiç şüphe yok, burası eskiden ya bozacı ya muhallebici
dükkânıydı. Sonradan gelen bu marangoz mermer tezgâhı hazır bulmuş olacaktı.
Güldü. “Tembel herif!” dedi, “Kim bilir ne kadar keser bozdu. Hiç mermer üzerinde
çalışılır mı?” Birden nasihat damarlarının kabardığını duydu. Her şeyin bir usulü,
bir kuralı vardı. Usulleri, kaideleri bozanların zarar görecekleri muhakkaktı. Durmadı. Gayriihtiyârî dükkânın açık kapısından girdi. “Ne var?” gibi kendisine bakan
marangoza sordu:
— Sen bu dükkânı yeni tuttun, değil mi?
— Hayır, cevabını alınca tekrar sordu:
— İstersen eskiden tut. Fakat senden önce burada bir muhallebici otururdu,
değil mi?
— Hayır.
— Öyleyse bir bozacı?
— Hayır.
Ya kim otururdu?
Hiç kimse... Bu dükkânı ben kendim yaptırdım.
Eee, bu mermer tezgâh burada ne arıyor?
Ben koydurdum.
Câbî Efendi gözlerini açtı. Marangoza daha keskin bir dikkatle baktı:
Sen deli misin oğlum, dedi.
Hayır.
Akıllı bir adam mermer üzerinde keser oynatır mı?
Niçin oynatmasın?
Kazayla keser kaçar. Hem mermer bozulur hem keser…
Ben hiç keserimi kaçırmam.
Kaç senelik marangozsun?
Yirmi senelik.
Kaç senedir mermer tezgâh üzerinde çalışıyorsun?
On beş sene var...
Câbî Efendi tezgâha yaklaştı. Marangoz gülüyor, pos bıyıklarının üstünde şiş
yanakları elma gibi kızarıyordu.
On beş senedir hiç keserini yanlışlıkla kaçırmadın mı?
Kaçırmadım.
Kazara... Bir defacık olsun...
Bir defacık olsun kaçırmadım. İstersen gel, bak...
Câbî Efendi cebinden gözlüğünü çıkardı. Taktı. Baktı. Baktı. Parlak mermer tezgâhın yüzeyinde hafif bir çizgi bile yoktu. Sonra marangoza döndü. Tepesinden
tırnağına kadar iyice süzdü. Hiç öyle zeki bir adama benzemiyordu. Tekrar sordu:
Şimdiye kadar hiç keserini yanlış vurmadın ha?
Görüyorsun işte...
Nasıl olur bu?
Çünkü ben birinci ustayım. Vuracağım yeri iyice görürüm. Hiç yanılmam.
Elimin maharetine güvenirim, onun için tezgâhı mermerden yaptırdım.
Câbî Efendi dayanamadı:
Oğlum, bu senin elindeki maharetten değil, dedi.
Ya neden?
Düşüncesizliğinden...
Düşüncesizliğimden mi?
Marangozun kalın, siyah kaşları çatıldı. Keserini mermer tezgâhın üstüne yavaşça bıraktı. Suratını buruşturdu. Hakareti andıran bir tavırla Câbî Efendi’ye
sordu:
— Nereden çıkardın?
— Nereden çıkaracağım? Biraz düşüncen olsa her vakit bu kadar dikkatli keser kullanamazsın.
— Benim düşüncem olmadığını ne biliyorsun? Ne olsa ben keserimi indire-
cek yeri bilirim. Hiç şaşırmam. Ben “sanatımın eriyim.” Haydi bakalım, gevezelik
yeter... Çek arabanı işine...
Câbî Efendi fenâ hâlde bozuldu. Kendisiyle tatlı tatlı konuşurken gerçekleri
işitince herifin birdenbire değişip kabalaşması fenâ hâlde canını sıktı. Gözlüğünü
çıkarmaya vakit bulamadan, kös kös önüne bakarak dükkândan çıktı.
— Sanatın eri ha... Seni budala seni, diye dişlerini sıktı. Başını salladı. Her
hâdisenin sebebini aramak onda bir illetti. Bulduğu sebebi de hatta bizzat olayların bizzat olaya konu olanlara gösterip kabul ettirmek diğer bir illetiydi. İşte
bu ahmak, düşüncesizliğinin neticesi olan ‘yanılmaz dikkat’ini elinin maharetine
atfediyor, düşüncesizliğini kendisi için bir ‘meziyet’ sanıyordu. Hızla döndü. İşine
başlayan kayıtsız marangoza kapıdan haykırdı:
— Usta, yarın dikkat et! Keserini tam yerine yapıştıramayacaksın. Mermer
tezgâhını kıracaksın...
Cevap beklemedi. Hemen yürüdü. Karşıki sokağa saptı. Birer birer civardaki
dükkânlara girdi. Mermer tezgâhlı marangoza dâir birçok bilgi topladı. İsminin
meşhur Ali Usta olduğunu öğrendi. Vâlide-i Atik bahçesine bitişik, kırmızı aşı boyalı, tek katlı, yedi numaralı evde otururmuş. Yeni evlenmiş. Genç bir karısı varmış... Bütün komşuları onun elindeki mahareti methetmekte müttefiktiler. “Daha
ömründe yanlış bir çivi vurmamıştır. Keserine güvenir. İstanbul’da eşi bulunmaz.
Avrupa’da bile onun gibi mermer tezgâhta işleyen bir marangoz yokmuş.” diyorlardı.
Câbî Efendi hepsine, içinden “Yarın siz onun mermer tezgâhını görürsünüz.”
derken, dışından: “Doğru, doğru…” diye başını salladı. Daha öğleye epey zaman
vardı. Ali Usta’ya mermer tezgâhını kırdırmak için tasarladığı planını düşüne
düşüne Yeni Camii’nin avlusuna girdi. Bu düşüncesiz herifi bir dakikacık düşün-
dürmek kâfiydi! Câbî Efendi’nin birçok tecrübesi vardı. Ufacık bir düşüncenin en
büyük bir dikkati iflas ettirdiğini dini gibi bilirdi. Bu tecrübelerden bir tanesini bu
düşüncesiz herifte tekrarlayarak, ona da bu hakîkati zorla kabul ettirecekti. Planını zihninde tamamlayınca cami avlusunun karşısındaki kasaba girdi. Kesilmiş,
yüzülmüş kuzulardan bir tane satın aldı. Çırağın eline verdi. Moskoflu’nun fırınına
geçti. Bir kuzuyu kaç saatte kızartabileceğini sordu.
— İki saatte... cevabını alınca hemen bir de büyük toprak kap aldırdı. Kuzuyu fırına attırdı. Kendi dükkânın kirli kepengine yaslandı. Kısa çubuğunu doldurdu. Yaktı. Tam iki saat orada, sabır taşı gibi sesini çıkarmadan çubuğunun dumanlarını seyretti. Kuzu pişince bir hamal buldurdu. Kabı eline verdi. Öne geçti.
Çavuş Deresi’ne çıkan yokuşu tırmandı. Vâlide-i Atik bahçesini buldu. Bahçeye
bitişik tek katlı, kırmızı aşı boyalı evi görünce:
Hah işte burası, diye yürüdü. Tokmağı çaldı. İçeriden ince, şirret bir kadın sesi:
Kimdir o, bakayım, kimdir o, dedi.
Sen kimsin ayol?
Burası mermer tezgâhlı marangoz meşhur Ali Usta’nın evi değil mi?
Usta bu kuzuyu kızarttı. Gönderdi. Alın.
Kapı yarım açıldı. Kalın, beyaz, çıplak iki kol, beyaz elleriyle kuzu kabını içeri
aldı. Meçhul bir şeye hiddetlenmiş gibi kapıyı hızla çarparak kapadı. Câbî Efendi
Yarın mermer tezgâh...
Ellerini ovuşturdu. Gözleri, isabet etmemiş müthiş bir tokat gibi rüzgârı suratına çarpan, alçak kapının üstündeki silik rakama kaçtı:
— Yedi, yedi, diye başını salladı. Sabahleyin erkenden mermer tezgâhın
kırıldığını görecekti. Bunun için İstanbul’a geçmedi. Doğru Atpazarı’ndaki Hacı
Hüseyin’in hanına gitti. Temizce bir oda kiraladı. Geceyi Üsküdar’da geçirecekti.
Meşhur marangoz Ali Usta’nın evine geç gelmek âdetiydi. Kapıdan girince doğru sofraya otururdu. Bu akşam sofranın başına çökünce şaşırdı. Karısına:
Hayrola, dedi. Bu kuzu nereden esti?
Sana sormalı?
Karısı merhum eski Kasımpaşa imamının üvey kızıydı. Pek çabuk hiddetlenirdi.
Yine kıpkırmızı oldu. Ellerini beline dayadı. Yüzünü eğriltti:
Dostum mu gönderdi?
Onu da bilemem!
Gündüz gönderdin. Şimdi unutup laf mı çıkarıyorsun?
Ben hiçbir şeyi unutmam, dedi.
Haydi oradan bunak, sen de… Çamaşır yıkıyordum. Bir adam geldi.
Nasıl adamdı?
Beni nâmahreme bakar sanıyorsun ha... Görmedim bile.
Sesi nasıldı?
Beni nâmahremin sesini işitir sanıyorsun ha... Vallahi işitmedim.
“Mermer tezgâhlı Ali Usta’nın evi burası mı?” dedi. “Evet.” dedim. “Benimle bu
kuzuyu gönderdi.” dedi. Ben de aldım.
Karı koca bu kuzu yüzünden güzel bir kavga ettiler. Ali Usta bu nefis kuzudan
değil, öbür yemeklerden bile ağzına bir lokma koyamadı. Acaba bu kuzuyu kim
göndermişti? Merakından çatlayacaktı. Yoksa evini barkını dağıtmak için bir büyü
müydü? Kahvesini, çubuğunu da içemedi. Ömründe ilk defa olmak üzere o gece uykusu kaçtı. Sabaha kadar uyuyamadı. Karısı hâlâ onu unutkanlıkla itham ediyor,
“Bunamışsın ayol, git kendini Pabucu Büyük’e okut.” diyordu.
Sabah namazını kılmadan dükkânına indi. Kepenkleri açtı. O kadar dalgındı
ki köşede kendisini gözetleyen Câbî Efendi’yi bile görmedi. Mekanik bir sessizlik ile
keserini eline aldı. Dünden kalan işini mermer tezgâhın üstüne koydu. Câbî Efendi
açık kapıdan onun dalgınlığına bakarak gülümsüyordu. Zavallının aklı, fikri hep
dün akşamki kuzuda idi. “Kim gönderdi, ya Rabbi, kim gönderdi, kim olabilir?” diye
düşünüyordu. Kaldırdığı keskin, kalın, ağır keseri çattadak indirince gözleri açıldı.
El kadar bir mermer parçası tezgâhtan kopmuş, yere fırlamıştı. Aynı zamanda arkasındaki kapıdan bir ses işitti:
Geçmiş olsun usta!
Döndü. Dün kovduğu küçük ihtiyarı görünce bütün bütün şaşırdı. Câbî Efendi
Hani sanatının eriydin! Ne oldu böyle?
Zavallı Ali Usta ağzını açamadı. Sapsarı kesildi. Dudakları titriyordu. O vakit
Câbî Efendi düşüncesizliğin neticesi olan dikkatini bu ana kadar kendisinde bir
meziyet sayan bu adama acıdı.
Artık düşünme, dedi; o kuzuyu ben gönderdim.
Seni biraz düşündürmek için...
Sonra üşenmedi, ona, ayaküstünde, insanın “düşünen bir hayvan” olduğunu,
dalgınlıkla bazen dikkat özelliğini kaybettiğini, “yanılmaz, keskin bir dikkat”in
sırf“ düşüncesiz hayvanlar”a mahsus bir huy sayılacağını uzun uzadıya anlattı.
Kapıdan çıkarken:
— Haydi oğlum, dedi, dünyanın nizamını bozmaya kalkma. Marangozun
tezgâhı kalastan olur. Şimdi kırdığın şu mermeri hemen kaldır. Yerine ahşap bir
tezgâh koy!
Bir saat sonra Câbî Efendi, Harem iskelesinin koyu lacivert dalgalarında sallanan köhne bir kayığa biniyordu. Dün gitmeye karar verdiği Kız Kulesi’nin niye
deniz ortasına yapıldığını keşfedecek, mutlaka bunun da asıl sebebini bulacaktı!
Ama bu sabah erkenden bir câhile ‘dikkatin hakîkatini’ öğretebildiği için o kadar
memnundu ki...
Bilsen Efruzcuğum, kırk gündür burada ne rahat yaşıyordum. Ses yok, seda
yok, dost yok, düşman yok! Gürültü yok! Yorgunluk yok! Bizi bitiren, benizlerimizi,
dudaklarımızı sarartan, gür saçlarımızı vakitsiz döken ve ağartan hani o ‘hırs’ dediğimiz sinir sıtması yok! Öyle bir rahat ki… Sanki yokluk cenneti!
Her sabah rüyasız ve deliksiz uykumdan, penceremin yanındaki yüksek ağacın
yanında tünemiş ak horozun “Çat! Çat!” diye kanat vurmasıyla uyanıyor; onun
keskin, saf, mesut ötüşlerini dinliyorum. Bütün günüm erimiş bir billûr gibi akan
derenin başında geçiyor. Ah bu billûr akış… Sanki hemen şu top ağaçların arkasında
sanılacak gizli bir cennetten sızarak nerede olduğu bilinmeyen uzak ve toprakları
dumandan peri memleketlerinin zümrüt sahillerine giden bu akış… Gözlerimden tâ ruhumun içine aksediyor. Artık bütün gün nereye baksam; ağaçlara,
yerlere, gökte bulutlara, yoldan geçen duvarlara… Her şey gözümün önünde bir
billûr dere gibi akıyor. Şehirde dost elleriyle kırılan kalbimden bütün kederler sızıyor ve hepsi gözlerimden bu manzaranın hayaline karışarak akıp gidiyor; mavi
ziyalar, pembe nurlar, isimsiz renklerle berraklaşıyor.
İşte dün sabah yine derenin başında idim. O kadar derin bir rahat, o kadar derin
bir sessizlik içinde idim ki biraz dikkat etsem kalbimin atışlarını bile duyacaktım.
Arkamdan bir ses:
Hey! Ahmet Ağa’nın misafiri, diye bağırdı. Döndüm. Gözlerimin önünde
bir jandarma hayali aktı, kaynaştı:
— Sana bir mektup getirdiler, al be...
— Bana mı? Yanlışlık olacak, diye kalktım; çünkü İstanbul’da kimse benim
nerede olduğumu bilmiyordu. Hatta karım bile! Jandarmanın elinden mektubu aldım, baktım. Hakîkaten bana… Açtım. Senin imzanı görmeseydim hemen
yırtıp atacaktım. Bu köyde bulunduğum sürece bir kelime okumamaya, bir harf
yazmamaya ahdetmiştim. Ama senin mektubunu, sevgili Efruz, mümkün mü
okumayayım?
Jandarma gidince tekrar derenin kenarına oturdum. Mektubunu okumaya
başladım. Okudukça kırk gündür ruhumdan gözlerime sızan o berrak akış durdu. Karardı.
Boşalmış sandığım kalbime yine bir elem, ağırlığıyla doldu. Keşke anlattığın tesâdüf bana bulunduğum yeri öğretmeseydi… Bu zehirler, bu şikâyetler
ömründe birkaç gün dinlenmek için bir köye kaçmış zavallının önüne dökülür mü?
Bu feryatlar, onu yalnız tabiatın nağmelerini işiterek teselli bulmaya yüz tutan
kulaklarına haykırılır mı? Hazırlan bakalım Efruzcuğum, bu münâsebetsizliğine
cezâ olarak seni şimdi biraz fazla hırpalayacağım:
Anladım ki yine bir bunalım geçiriyorsun. Büyük adamlara, muhterem üstatlara karşı savurduğun o küfürler ne? O ne şahsiyet? O ne sefil dedikodular? Ben
sana her zaman “Fertlere önem verme!” demez miyim? Tekrar uğraşmaya değmez. Fertler bir denizin dalgaları gibidir. Asıl olan denizdir; yani toplum… Dalgalar, yani fertler gelip geçici şekillerdir. Biraz felsefî fikri olan dalgaların bazen
büyük olmasına, bazen taşkın olmasına hiç önem verir mi? İlimce, fence, edepçe,
bilgice, tahsilce senden pek aşağı olanların yüksek mevkiler kazandığını söylüyorsun. Fakat bu pek tabiîdir! Çünkü sende olmayan bir şey onlarda vardır: Liyâkat…
Liyâkat karşısında senin ne ilmin ne fennin ne edebin ne bilgin para eder ne de
tahsilin, iktidarın… Eminim ki şimdi şurasını okurken başını sallıyor ve içinden:
“Vay, bende liyâkat yok mu?” diyorsun. İstersen bana darıl, Efruz. Seni şüphede
bırakmamak için serbestçe söyleyeceğim:
Sende liyâkat yoktur!
“Ne malûm?” mu diyeceksin? Dur sana ispat edeyim. Bizim ortaokulda iken bir
mantık hocamız vardı. Derdi ki:
— İlim, tarif demektir, evlâtlarım; size bir şey söyleyenin o “söylediği şey”i
hakîkaten bilip bilmediğini anlamak istiyor musunuz? Kullandığı tâbirleri tarif
ettiriniz ve doğruluğunu ölçtürünüz. O saatte ilmini yâhut cehâletini anlayacaksınız.
Ben, çocukken öğrendiğim bu eski yöntemi İstanbul’da sana çok uyguladım.
Sen her lafın arasında nakarat gibi kullandığın “medeniyet, fert, cemiyet, tarih,
tahlil” gibi tâbirlerin birisini bana -yanlış bile olsa- tarif edemedin. Hatta hiç unutmam, bir kere:
“Şiirin ne olduğu asla tarif olunamaz.” dedin. Hatırlıyor musun? Fakat ‘liyâkat’ böyle ilmî(!) bir tâbir değildir. Bu âdeta altın gibi bir şeydir. Kimde varsa ne
olduğunu güneş gibi bilir ve tarif eder. Meselâ bir bankere: “Lira nedir?” desen
mutlaka: “Yuvarlak ve sarı bir madendir.” der. Bu tarifi yapamayan ya hayvan ya
yamyamdır. Şimdi Efruzcuğum, mademki -bak, nasıl biliyorum- hâlâ başını sallıyor ve içinden:
“Vay, bende liyâkat yok mu?” diyorsun. Söyle bakalım. Liyâkat nedir?
Söyle, söyle, söyle!
Söyle, söyle!
Söyle!
İşte bak Efruzcuğum; susuyor, hiçbir cevap veremiyorsun. Çünkü bilmediğin,
kendinde varlığını hissetmediğin bir şeyi elbet tarif edemezsin. Merak etme, bu
sefer de liyâkatin ne olduğunu tarif edip sana “kulaktan ilim kazandırmak” cömertliğini göstermeyeceğim. Yalnız liyâkatin olmadığına seni inandıracağım.
Liyâkatin zıddı ‘acz’ yani ‘zayıflık’tır. Kimde zayıflık varsa o düzenbazdır, saldırgandır. O asidir, gösterişçidir, fertçidir. Bir kelime ile söyleyeyim, memnuniyetsizdir. Don Kişot gibi yel değirmenlerine meydan okur. Ha şimdi, dur…
Sakın bir kelime üzerinde oynama… Deme ki:
‘Acz’in karşılığı ‘kuvvet’tir.
Hayır! Kuvvet ‘zaaf’ın zıddıdır. Liyâkat kuvvetten daha yüce, daha yüksek bir
şeydir. Kuvvet vücutsa liyâkat ruhtur. Anladın mı Efruzcuğum; ben sende liyâkat
olmadığını zayıflığından anlıyorum. Zayıflığını da düzenbazlığından anlıyorum.
Çünkü düzenbazlık zayıflığın bâriz bir seviyesidir. Bu hakîkati istersen sana ispat
etmeden bir hikâyecikle öğreteyim; bazı akşamlar misafir olduğum evin çardağında toplanan ihtiyarlar öyle fıkralar anlatıyorlar ki… Âdeta burası bir “Kulak
Dârülfünunu” yani kitapsız bir mektep! Tam senin istediğin “kitapsız ilim”, hani o
yalnız zevk ve alâka ile kazanılan ilim burada var. Geçen akşam “Rüzgârla Sivrisinek”i anlattılar. Şimdi ben de sana bu hikâyeyi yazayım da aczin ne müthiş bir
düzenbaz olduğunu gör. Gör de istersen anlama.
Kuvvetin görünmez, elle tutulmaz ruhu olan kahraman rüzgâr bir gün kırlardan, çiçeklerden, çamlardan, ormanlardan topladığı güzel kokuları etrafa dağıta
dağıta gidiyor, tatlı tatlı esiyormuş. Herkesi sokup tâciz ettiği meşhur iğnesine büyük önem veren sivrisinek onu görmüş; boyuna posuna bakmadan:
“Puf… Puf…” diye gülmüş. Kahraman rüzgâr, “Belki bana değildir.” diye al-
dırmamış, yoluna devam etmiş. Fakat sivrisinek arkasından daha çok gülmeye,
eğlenmeye hatta küfür etmeye başlamış. Rüzgâr, liyâkatli adamlara has olan o
büyük soğukkanlılıkla, yavaş yavaş geri dönmüş, sivrisineğin önüne gelmiş. Hiddetlenmeden sormuş:
Bana mı gülüyorsun?
Evet, sana.
Benimle mi eğleniyorsun?
Evet, seninle.
Bana mı küfür ediyorsun?
Evet, sana.
Kuvvetli rüzgâr bu âciz sivrisineğin bu derece küstahlaşmasına önce şaşırmış,
sonra acımış. Şöyle konuşmaya başlamışlar:
— Ne cesaret! Sen deli mi oldun? Ben bir kere esersem sen parçalanır, bir
tarafa çarpar, hemen ölürsün!
— Ben mi?
— Sen…
— Gülerim aklına! Ben bir uçmaya başlar, senin karşına çıkarsam buralarda duramaz, uzaklara kaçar gidersin.
— Ben mi?
— Evet, sen…
— Bu cüssenle beni kaçıracaksın ha?
— Cüssemi beğenmiyor musun? Senin hiç cüssen yok ya…
— Ben rüzgârım. Cüssem görünmez. Hızla estiğim, fırtına, bora, kasırga ol-
duğum zamanlar en kuvvetli, en ağır şeyler karşımda çatır çatır yıkılır. Ummanları birbirine karıştırır, nehirlerin mecralarını değiştirir, dağları yerinden oynatır,
balta girmemiş ormanları çayır biçer gibi yerlere sererim.
— Puf, puf, puf… Beni korkutamazsın. Ben de seni kızarsam bir yaparım,
bir yaparım ki, diye sivrisinek öyle olmayacak laflar söylemiş, öyle küfürler
savurmuş ki… Anlatılamaz. O vakit alçakgönüllü rüzgâr yine öfkelenmeden ona
küçük bir ders vermek istemiş, biraz hızlı esmiş, tabiî sivrisineği önüne katmış:
Tesâdüfen bir çatının önünden geçiyormuş. Sivrisinek can havliyle bu çatıya
atlamış, iki kirişin ortasına gizlenmiş, yine:
“Puf, puf, puf…” diye rüzgârla eğlenmeye başlamış. Rüzgâr kızmış, daha hızlı
esmiş.
Fakat kirişin arasına iyice saklanan sivrisineği bir türlü yerinden sökememiş.
Hiddetle fırtına olmuş. Sonra kasırga, bora nihâyet tayfun olmuş. Başlamış çatıyı
sarsmaya! Artık gülmeyi bırakan sivrisinek korkusundan yaptığı kabalık için af
dileyecek yerde:
— Terbiyesiz rüzgâr! Ne oluyorsun? Yoksa bana bu fakirin çatısını mı söktüreceksin, demiş…
Anlıyorsun ya… Rüzgâr yıkamayacak da sözde sivrisinek o incecik ayaklarıyla
koca çatıyı söküp atacak! Kıssadan hisse: Âciz dâima şarlatan… İşte, sevgili Efruz,
senin mânevî vaziyetin! Senin için yapılacak tek şey, önce liyâkatin ne olduğunu
öğrenmek, sonra ona sahip olmaya çalışmaktır. Şikâyet, küfür faydasız bir şeydir.
Bir şâir insanlara:
“Kurbağalar gibi feryat etmeyiniz!” diyor. Bu öğüt anlayan için ne kıymetli bir
hazinedir. Dinle, sus. Beni de hiç olmazsa, şu köyde bulunduğum sürece billûr dereciğimin başında rahat bırak. Zîra kuvvetli tabiatın güzel ve muhteşem büyüklüğü
karşısında yavaş yavaş yükseldiğini duyan ruh, aczin ve küçüklüğün çırpınışlarını
o kadar çirkin, o kadar basit görüyor ki…
İnsanın kendi nefsinden nefret etmesi kadar dünyada azap verici bir şey
yoktur sanıyorum! Yıllarca rollerine, yalanlarına aldandığımız bir arkadaştan
“âdîliğini, alçaklığını sezince” hemen ayrılırız. Aşkta da böyle… Put gibi taptığımız
vücudun bir lekesini keşfedince birdenbire soğur, hatta ona düşman kesiliriz. Fakat kendimize… Ne yapabiliriz? Hiç! Ahlâk anlayışının ruhumuzda tutuşturduğu
“iyilik, doğruluk, güzellik” ideali yavaş yavaş kararır. Bu üç alevli esirden meşale
sönünce artık karanlık bir çöle düşeriz. Hayvanlaşırız. Hâlbuki hayvanlık ne kederli bir yaşayıştır! Dayanaksız, gayesiz, muhabbetsiz, kutsiyetsiz bir hayat! İyi
yok, doğru yok, güzel yok… İşte bugün benim de ruhumdaki İlâhî meşale söndü.
Serseri, şaşkın bir hayvanım! Mahzun, kederli, karamsar bir hayvan! İnsanlığın
kıymetini kaybetmiş bir zavallı! Bu karanlığa düşüşüm irâdemle olmadı, gayriihtiyârî… Âdeta “Haberim olmadan…” diyebileceğim.
On beş gün evvel. Amcamın köşkünde yattığım gece… Nasıl oldu? Nasıl birdenbire insanlıktan çıktım? Artık sonsuza dek dönmeyeceğim bu cennetten nasıl bu
cehenneme yuvarlandım? Nasıl, nasıl?..
Amcam, oğlu Nihat Çanakkale’de şehit düştüğü günden beri beni onun yerine
koymuştu. Geçen sene de yengem kederinden öldü. Şimdi bu talihsiz adam, saraya benzeyen köşkünde hizmetçileriyle oturur. Ara sıra kendisini görmeye giderim.
Ömrümde tanıdığım insanların en ahlâklısı, en fazîletlisi amcamdır. Babasından
kalan büyük serveti kardeşi gibi sefâhat âlemlerinde yememiş, devlete hizmet etmiş, hayatını kaymakamlıklarda, uzak vilayetlerin valiliklerinde geçirmiştir. Şiire,
sanata karşı duyduğu hayranlığı, biz, yeni adamlar, tahmin bile edemeyiz. Dîvanlar, ona göre kutsal bir özelliğe sahiptir. Gazellerin, kasîdelerin mısralarında, kafiyelerinde İlâhî bir sır gizlidir. Bahçenin sonunda, kara çamlar arasında yaptırdığı
kütüphane, sanki gizli bir mabetçik… Gününün yarısından fazlası burada geçer.
Kitapların tozunu alır, ciltleri okşar.
O gün bana kapıyı açan uşak yine; “Beyefendi kütüphanede, isterseniz oraya
buyurun!” dedi. Yaprakları dökülmüş ağaçların dibinde hâlâ yeşil duran çiçeksiz
tarhlara baka baka yürüdüm. Kütüphanenin kurşun kaplı fincan kubbesi meçhul
bir minber örneğini andırıyordu. Pencerelerin yeşil boyalı demir kapakları açıktı.
Kapıya ilerledim. Eski tarz tokmağın altındaki kilitte sarı bir pirinç anahtar sokulu
idi. Parmağımla yavaşça vurdum, işitmedi; biraz daha hızlı vurdum, uşak zannetti:
Ne var Mehmet?
Mehmet değil amca, benim…
Kapıyı açtı. Bembeyaz sakalı ile, mavi ve yorgun gözlerini daha büyük gösteren
kalın taşlı altın gözlüğüyle türbesinden canlanarak kalkmış bir evliyaya benziyordu. Elini öptüm.
Gel bakayım, dedi; sana bir mücevher göstereyim.
Buyurun.
Ayakkabılarımı çıkardım. Tıpkı bir camiye girer gibi… Kırmızı terliklerden bir
tanesini giydim. Amcamın arkasında deve tüyünden yapılmış bir oda giysisi vardı.
Kristal masaya oturduk. Açık duran kitabı bana uzattı.
Mücevher, mücevher. Emsali bulunmayan bir mücevher, dedi. Bu mü-
Hakîkaten enfes, dedim.
Dün getirdiler. Kaça alsam beğenirsin?
İki liraya.
cevher, çamura düşmüş bir bakkal defterine benziyordu. Yalancıktan heyecanlı
göründüm.
Yüzüme dik dik baktı:
— Sen deli olmuşsun oğlum, dedi. Durumu düzeltmek istedim:
— Cildi pek eski de… Nasıl, beş liraya alabildiniz mi?
— Ne beş lirası, diye haykırdı. Dafiu’l-gumûm, Deli Birader’in muhteşem külliyatı. İstanbul’da bir nüshası daha yok. Belki bütün dünyada bir eşi yok! İhtimal
yazı da Gazali’nin kendi yazısı…
Kaça aldınız?
Yüz seksen liraya.
Çok iyi, dedim.
Yazı, kargacık burgacık cinsindendi. Cildini, kenarlarını sanki hırçın bir sıçan
kemirmişti. Nakışlarının yaldızı solmuştu. Ben bu süprüntü parçasına bakarken
amcam, yeni ele geçirdiği mücevherleri çıkarıp:
— Bunu görmedin, bunu da görmedin, diye birer birer masanın üzerine
bırakıyordu. Birtakım dîvanlar, tarihler, tercümeler, filanlar… Ki hepsinden küflü
bir mezar rutubeti çıkıyordu. Amcam, hele yalnız kaldı kalalı bütün hayatını kütüphanesine adamıştı. Benim şiirle, sanatla meşgul olmam, eserlerim, şâirliğim
hoşuna gider, ikide bir:
— Seninle iftihar ediyorum, der; fakat yeni yazıları, yeni kitapları kütüphanesine yine sokmaz. Kitaplardan yorulan gözlerimi çini kaplı duvarlara kaldırdım.
Fiyatları, şüphesiz bu kitaplar gibi yüksek olması gereken, yazıları okunmayan
levhalar asılıydı. Kubbenin ortasındaki billûr avize, altın kakmalı zinciriyle kütüphanenin mütevazı sâkinliğine uymayacak derecede muhteşemdi. Amcam okuduğu kasîdeyi bitirdikten sonra:
— Haberin var mı, benim kütüphaneyi satın almak istiyorlar, dedi.
— Kim?
— Tanımazsın. Şarkiyatçılardan.
— Ne kadar veriyorlar?
— Evvelâ on bin lira dediler. Sonra ben satmam deyince on beş bine, yirmi
bine çıkardılar.
— Ne diyorsunuz?
— Hatta yirmi beş bin de verecekler.
— Aman amca, hiç durmayınız, satınız, dedim. Gözlerini okuduğu kitaptan
kaldırdı, bana çevirdi. İçinde öyle bir azarlama, öyle bir yakınma vardı ki…
— Kütüphanemi satmak mı? Sonra ben ne yaparım?
Gözlerini tekrar kitaba indirdi. Yüzü düşmüştü. Dargın, perişan bir tavırla:
Ben mezara, kütüphanem mezada, diye başını salladı.
Ses çıkarmadım. Elimdeki kitabı okur gibi yaptım. Ne kadar sustuk bilmiyorum, bana çok uzun geldi. Gözlerim yazma satırların arasında gezerken kendim
yirmi beş bin lirayı düşünüyordum. Bu küçük bir servetti. Er geç benim olacak
bir servetti. Çünkü amcamın bizden başka vârisi yoktu. Hayatının o ölüme giden
yolunda çok ilerlemiş olan bu ihtiyarcık, dünyada en fazla birkaç sene misafirdi.
İçimden: “Birkaç sene daha…” diyordum, “Haydi olsun beş sene… Ölümsüzlük suyu
içmedi ya bu!”
Acaba kütüphaneyi isteyen şarkiyatçılar kimlerdi? Soracaktım. Laf, ta ağzımın
içine geldi. Sormadım. Gözlüğün altında daha büyük, mavi, daha parlak görünen
zeki gözlerinden korkuyordum. Sanıyordum ki düşüncemi hemen anlayacak.
Şimdiye kadar hiç düşünmediğim bu miras birdenbire bütün hayalimi doldurdu.
Sanki kafam şişti, sersem oldum. Amcamla neler konuştuğumun farkında
değildim. Kütüphaneden çıktık. Salona geldik, yemeğe oturduk. Ben bir romanın
içinde gibiydim. Amcamın ikide bir:
Senin bugün bir dalgınlığın var. Sende bir şey var, dediğini hatırlıyorum.
Sofrada yemeğimi yerken zihnim, benim vücudumun dışında, benim irâdemin
dışında, benim ruhumun dışında yabancı bir makine gibi işliyor, düşünüyor, planlar kuruyordu. Kafamın içinde doğan fikirlere hükmedemiyor, susuyordum. Öyle
ya… Bu zavallı ihtiyar mutlaka yakında ölecekti. Kütüphane yirmi beş bin lira…
Köşk, bağ, Faik Paşa Yokuşu’ndaki apartman filan… Yetmiş seksen bin lira da bunlar: Yüz bin liralık servet! Artık burada yaşar mıydım? Doğru Avrupa’da soluğu
alacak, zevk içinde hayatın tadını çıkaracaktım. Fakat… Ya bu ihtiyarcık evlenmeye filan kalkarsa… Fakat mümkün mü?
Zihnimin içinde tiz, keskin bir şeytan sesi:
Niçin mümkün olmasın, dedi.
Mümkün değil, mümkün değil, diye dişlerimi sıktım.
Hayır, pek mümkün! Yarın birdenbire işitirsin!..
Bu fenâ…
Tabiî fenâ…
Evet, ya evlenirse…
Bundan hiç şüphen olmasın. O zaman yüz bin lirayı rüyanda görürsün.
O hâlde?..
Zihnimde çınlayan şeytan sesi:
Böyle bir ihtimalin önüne geçmelisin, diye âdeta korkunç bir emir verdi.
Böyle bir felâketin önüne nasıl geçebilirdim? Evet, bu gerçekten bir felâketti.
Tâ ayağımın dibine gelmiş yüz bin liranın, ihmalciliğim yüzünden uçup gitmesi!.. Zihnim, yine irâdemin hatta idrakimin hâricinde sihirli bir saat gibi işliyordu.
Gözlerimi amcama kaldırdım. Küçük kaşığıyla pilavını ağzına götürüyordu. Sakalının altından beyaz, zayıf boynunu gördüm. O beyaz yere iki dakika basılsa… Yüz
bin lira birdenbire benim olacaktı! Fakat…
Ruhumda zehirden şimşekler, ateşler bırakan şeytan sesi:
— Budala mısın, dedi; neden korkuyorsun?
— Korkuyorum.
— Hayır, korkma! Sen öyle âdî katiller gibi amcanın boğazına basıp onu boğmayacaksın.
— Ya ne yapacağım?
— Bir şey yapacaksın ki kanun seni suçlu bulamayacak.
— Nasıl?
— Arkadaşın bakteriyolog Sabit’ten biraz tifo mikrobu çalacaksın…
— Eee?..
— Bu mikropları amcanın gece içtiği suya atacaksın. Tifoya tutuldu mu, doktorlar onu iyileştirmeye çalışırken sen yine mikroplu suları ona ilaç diye verecek-
sin. Bir hafta içinde mutlaka ölecek. Sen de herkesle beraber ağlayacaksın. Cenâzenin önünde yürüyeceksin. Senden kimse şüphelenmeyecek! Bilâkis, kederine
eşlik edip “Başınız sağ olsun!” diyecekler.
Evet, oh… Birdenbire canlandım. Sanki ağır bir yükün altından kurtuldum.
Gözlerimi açtım. Elmasını soyan amcamı gördüm. Ne konuşmakta olduğumuzun
yine farkında değildim. Bana:
Seninle gurur duyuyorum, dediğini işittim.
Geç vakit, yattığım odaya çıktım. Zihnimdeki cinayet planı kendi kendine genişliyordu. Karyolamın üstüne oturdum. Masamın üzerinde yanan mumun ışığı
duvarlarda şekilsiz gölgeler kımıldatıyordu. Yüz bin lira!.. Gözüm dolap aynasına
kaçtı. Orada kendi hayalimi gördüm. Bana dik dik bakıyordu. Saçları ürpermişti.
Gözleri kanlıydı. Bir sırtlanın gözleri gibi kanlıydı. Bu hayal bendim. Görmemek
için yüzümü çevirdim.
Gece hiç uyumadım. Kendimi görmemek için aynaya bakamıyordum. Evet, ben
bir katildim. Bir câniydim. Bütün ahlâk duyguları benim nazarımda bir yalandı.
Sabaha kadar zihnimde bana komutlar veren şeytanın akislerini dinledim:
Hayır, ben budala değilim. Fakat…
Sabahleyin erkenden amcamın yanına indim. Zavallı ihtiyar, balkonun önünde
sütünü içiyordu. Beni, heyhat, iftiharını gülerek karşıladı:
Ne o, rahatsız mısın, dedi; sararmışsın?
Bir şeyim yok.
Rahat uyudun mu?
Evet, dedim. Sonra birdenbire ellerini öpmeye başladım. Gözlerimden
Ne oluyorsun oğlum, ne oluyorsun?
Hiç! Söz verin, istediğimi yapacaksınız!
Söyle, ne istiyorsun?
Önce reddetmeyeceğinize söz verin!
galiba yaşlar akıyordu. Öldürdüğü kutsal vücudun üzerinde pişman olan bir cani
gibiydim. Ben artık insan değildim.
— Sizden bir ricam var, diye inledim. Böyle alışılmadık hareketlerimi ilk
defa gören amcam ne diyeceğini bilmiyordu. Kafamdaki şeytanın varlığıma indirdiği darbeyi, mânevî iflasını asla duymuyor:
Gece neler düşündüğümü, bir an evvel yüz bin lirayı ele geçirmek için nasıl
kendisini görünmez bir silahla öldürmeyi kurduğumu söyleyecektim. Söyleseydim
o benim içyüzümü tanıyacaktı fakat belki şimdi biraz daha rahat olacaktım. Lâkin
hayır, bu cesareti gösteremedim. Kendimde olmayan fazîleti yine iğrenç mâneviyatıma perde yaptım. Yalanlar öğürmeye başladım. Sözde ben gençtim, ihtimal
bu kıymetli kütüphaneyi satar, memleketten dışarı çıkmasına sebep olabilirdim.
İstiyordum ki bu önemli miras millete kalsın:
Pekâlâ, dedi, kütüphanemi millete vereyim. Fakat başka gelirlerimi…
— Onları da istemem amcacığım. O kadar hastalar, yetimler var. Silinecek
gözyaşları, sarılacak yaralar, teselli edilecek dullar, öksüzler, kimsesizler var!..
Ben konuşurken derin bir hayretle, şaşkın bir hayranlıkla yüzüme bakıyordu.
Zavallı, karşısındaki mahlûkun ne alçak bir şey olduğunu anlayamadı. Doğruldu,
beni kucakladı. Alnımdan öptü.
— Seninle gurur duyuyorum, dedi.
Evet, ruhumdaki insanlık ideali, o üç ahlâk meşalesi sonsuza dek söndü. Bir
gece içinde korkunç, iğrenç bir katil oldum. Şimdi karanlık bir çöldeyim! Bir hayvan gibi zavallıyım! Artık insanlık cennetine, “iyilik, doğruluk, güzellik” cennetine
bir daha dönemeyeceğim. Son defa yalanlarımla aldattığım zavallı büyük ihtiyar
da benim gibi, içyüzünün fiilinden ürküp kaçan, korkak bir sefili yine “fazîlet sahibi” bilecek; bu sefil varlığa “İftiharımsın!” diyecek.
“…Heman göstersinler. Dalkılıç olur,
düşmanı harap iderüz ve kralın tac u tahtını başına
geçürüp Kızılelma’ya dek giderüz…”
Koca Sekbanbaşı
Zamanın Süleyman’ı, ansızın kükremiş bir tufan hâlinde akseden bu nâraları
duydu. Otağında yalnızdı. Yarım saat evvel dağılan dîvanın cenk için gösterdiği
kahramanca arzuyu düşünüyordu. Bugün, yalnız vezirleri değil, kazaskerleri, defterdarları, nişancıları, “ağa, kethüda, serdar, yayabaşı, bölükbaşı, vekilharç” gibi
yeniçeri zâbitlerini, hatta solakları bile çağırmış, hepsini huzurunda toplamıştı.
Hepsi;
“Kafdağı’na kadar arkandan gelmeye hazırız Padişah’ım!” diye ayaklarına kapanmışlar, gözlerinden sevinç yaşları dökmüşlerdi.
İşte şimdi “sefer kararı” ordu içine yayılmış olacaktı. Otağın biraz uzağında,
küçük meşe ormanının nihâyetindeki mahşerde, deminki divanın sevinci büyük
bir heyecan ummanı gibi kaynıyor, kabarıyor, kabarıyor, bu ummanın görünmez,
işitilir dalgaları yakın ufukların bulutlu sahillerine değil, sanki bütün cihanın takına2 çarpıyordu:
Padişah, tahtından yavaşça ayağa kalktı. Sağ elini, altın koltuğuna dayadı.
Gökten inen mânâsı anlaşılmaz bir sese kulak verir gibi başını büktü. Ordunun
velvelesini dikkatle dinledi.
“Kızılelma, Kızılelma…”
Bu ismi şehzâdeliğinden beri binlerce defa duymuştu. Sonra tekrar tahta oturdu. Gözlerinin üstüne kadar eğilmiş Yusufiye’sini3 geri itti. Gayet çıkık, geniş alnını
esmer uzun parmaklarıyla tuttu. Düşündü. Düşündü:
Kızılelma neresi, diye mırıldandı.
Şarkta olsun garpta olsun, sefere çıkarken galeyana gelen asker hep “Kızılelma’ya…” diye bağrışıyordu. Bu nârayı yeniçeri kışlalarında, sipahi ocaklarında,
geçit resimlerinde hatta İstanbul’da, sarayın iç bahçesinde bile duymuştu. Kızılelma neresiydi? Üvez4 rengi sırmalı perdenin arkasında nöbet bekleyen Mahmud’u
çağırdı.
— Sadrazam’a söyle, vezirlerle beylerbeyini, kazaskerleri toplasın. Hemen
gelsin, dedi.
Yarım saat evvelki büyük dîvandan çıkan vezirler niçin yine huzura çağrıldıklarını ürkek bir ıstırap ile merak ediyorlardı. Ahmet Paşa’yla Hadım Ali Paşa’nın
arkasından kazaskerler, Sokullu Mehmet Paşa, Haydar Paşa, Ayas Paşa, İskender
Paşa gözleri yerlerde otağa girdiler. Birer birer tahtın saçağını öpüp el bağladılar.
Padişah beyaz tülbent sarıklı çifte tuğlu Yusufiye’sini yine çok öne eğmişti. Kaşları
hiç görünmüyordu; yüzü her vakitkinden daha ziyâde sertti. İnce murassa5 direkler üstüne kurulmuş donuk zümrütten bir kubbeyi andıran otağın loş sükûnunu:
Kızılelma neresi? İçinizde bilen var mı? suali bozdu.
Kimse cevap veremedi. Herkes önüne bakıyordu.
Bunu sormak için sizi çağırdım, dedi. Otağımızın etrafında dâima bu
nârayı işitiriz. İşte, bakınız! Yine “Kızılelma’ya, Kızılelma’ya…” diye bağrışıyorlar.
Burası neresidir? Binlerce defa ismini işittiğim bu memleketin neresi olduğunu
öğrenmek isterim.
Temaşvar fatihi Ahmet Paşa kekeledi:
Viyana olsa gerek, Padişah’ım…
Padişah öteki vezirlere döndü:
Ne “evet” ne “hayır” diyebiliyorlar, önlerine bakıyorlardı. Padişah; orduya getirdiği “kaplan postu, kurt taçlı, çekirdek mahmuzlu, tekne kalkanlı, tepeden tırnağa
kadar demire gark olmuş, elleri kostaniçeli6, ak kızıl bayraklı”, emsali görülmemiş
mükemmel alayıyla iki gün evvel teveccühünü kazanan Rumeli beylerine sordu:
Sokullu! Sen söyle; Kızılelma neresi?
Roma olsa gerek, Padişah’ım!
Ne biliyorsun?
Öyle sanırım.
Sanmak, bilmek değildir…
Padişah, sırasıyla âlim kazaskerlere de sordu. Kızılelma için kimi “Çin” kimi
“Maçin” diyordu. Ayas Paşa:
İskender Paşa:
— Kafdağı’nın arkası olsa gerektir, dedi. Büyük Padişah, anlamak istediği
şeyi kimsenin bilmediğini görünce canı daha beter sıkıldı. Tahtın koltuklarını sinirle tuttu. Âdeti olmayan ânî bir hiddetle kazaskerlere döndü. Acı acı gülümsedi:
— Yazık sizin ilminize!
“Her şeyi biliyoruz!” sanan bu “Horosanî” kavuklu başlar, uğradıkları hakaretin
altında hafifçe sallandılar. Onlar her şeyi kabul ederlerdi. Lâkin cahilliği? Asla…
Ortalarından kara sakallı, bastıbacak, şişman bir fakih7, bir adım ilerledi. Bu hem
en âlimleri hem de en cesurlarıydı:
— Padişah’ım, dedi; bu “Kızılelma” halk kullarının uydurduğu bir efsanedir.
Ne aslı vardır ne faslı… Bir hakîkat değildir ki biz bilelim. Halk ise Padişah’ım; bilmez, söyler.
Zamanın hâkim Süleyman’ı altın koltuğa dayalı ellerini kaldırdı:
Halkın dediği! Hakkın dediği!
Bodur kadı bu sözden bir şey anlamadı.
Padişah devam etti:
— Bu bir hakîkattir! Mademki halk söylüyor; halktan gelen ses, Hakk’ın
sesidir! Ona efsane denmez. Mutlaka bir aslı vardır! Fakat siz bilmiyorsunuz…
— Ne şerde ne ilimde böyle bir isim yoktur ki müsemması olsun…
— Ne şerde8 ne ilimde böyle bir isim yok diyorsun.
— Evet Padişah’ım.
— Lâkin örfte9 yok mu?
Fakih, düşündü. Önüne baktı. “Yok” diyecekti. Fakat işte, sefer eğlentisi yapmaya başlayan büyük bir ordunun velvelesi içinde “Kızılelma’ya” nâraları birbiri
arkasına çakan şimşekler gibi gürlüyordu. Asker; yalnız sefere gideceği, muhârebeye gireceği zaman değil, hatta şımardığı, isyan ettiği vakitlerde bile bu nârayı
savurmuyor muydu? Bu dâima taşan, kabaran, coşan bir kuvvetin ne olduğunu
bilmeyen bir gayesi idi. Daha medresede minimini bir çömezken, sipahi, yeniçeri
bölüklerinin bu nârayı bastıklarını işitirdi. Bunu iyice hatırlıyordu. Ama aslının
ne olduğunu merak edip öğrenememiş, okuduğu metinlerde bu isme dâir bir şeye
rast gelmemişti. Yutkundu. Önüne bağlı duran ellerini sıktı. Artık, “Kızılelma örfte
yoktur.” diyemezdi. Çünkü… İşte… Duyuyordu!
Var Padişah’ım, dedi.
Öyleyse “müsemma”sı10 da var.
Fakih sustu. Kızardı. Bir adım geriledi. Yine önüne baktı. Örfün hakîkatini şeriat
da tasdik etmiyor muydu? Padişah bunu bilen fazıllardandı.11 Karşısında safsataya imkân yoktu. Öbür kazaskerler, arkadaşlarının mağlubiyetine bakarak ağız
açmadıklarına seviniyorlar. “Sükût sözden hayırlıdır!” hikmetini hatırlıyorlardı.
Padişah yine acı acı güldü:
— Dünya ne tuhaftır, dedi; siz, işte bu halkın başlarısınız. Bu halkı idâre edersiniz. Hâlbuki onun istediği şeyin ne olduğunu bilmezsiniz.
Lâkin hâkim Padişah; kahraman, arif, fazıl, şâir olduğu kadar da insaflıydı!
Her şeyi evvelâ kendi nefsinde muhakeme eder; her hükmü, her kararı vermezden
evvel bir kere kendi vicdanından geçirirdi. Huzurundaki kulları sualine bir cevap
bulamamaktan kıvranırlarken o da sıkıldı. Derûnî12 lisanla kendi kendine sordu:
Ey Süleyman! Bunlara sorduğun şeyin ne olduğunu acaba kendin bilir miBilmem ama…
Azıcık ferahladı. Sezdiğini düşünmeye başladı. Bu; tabiatın, ilmin, irfanın ötesinde bir hakîkatti. Evet, işte “Kızılelma.” … Ne olduğunu sanki biliyor fakat söylemiyordu. Hâlbuki vezirler, kazaskerler, beylerbeyi… Hayır, hiçbir şey sezmiyorlardı. Birisinin lafı ötekininkine uymuyordu. Kimi Çin, kimi Hint, kimi Sint, kimi
Viyana, kimi Roma diyordu. Kızılelma bunlardan hiçbiri değildi! İçinden:
Belki hepsinden daha kıymetli bir yer, dedi.
Sonra, utançlarından kızaran kullarına sordu:
Kızılelma’nın neresi olduğunu kimden öğrenebiliriz?
Herkes önüne bakıyor, yanlış bir şey söylememek için kimse ağzını açmıyordu.
Yalnız İskender Paşa:
— Padişah’ım, dedi; kazasker kullarının ilimleri kitaptandır! Vezir kullarınla
biz kölelerine gelince… Öyle derin âlimlerden değiliz! İşte ne kadar bilgisiz olduğumuz sual-i hümâyununuzla13 meydana çıktı. “Bin âlimin bilmediği bir ârif bilir.”
derler. İrâde buyurun. Bir ârif bulalım. Ona sorun.
Arif kimdir?
Bilmeyip sezen, Padişah’ım…
Sonra İskender Paşa, saf bir askerin mantığı ile “Kızılelma, Kızılelma” diyen halkın mutlaka bir şey murat ettiğini, kuşların ötüşünde bile kendi dillerince bir mânâ
olduğunu söyledi. Kısa boylu, inatçı kazasker halkın ne söylediğini ne istediğini asla
bilemeyeceğini tekrar iddia etti. Padişah, İskender Paşa’ya, çıkıp gizlice ordunun içine girmesini, nümayiş alayında bağıranlardan rastgele üç kişi tutup huzuruna getirmesini irâde etti. İskender Paşa çıkınca Padişah kazaskerlere “örfe dâir” ayrı ayrı
Arapça sualler sormaya başladı. Vezirlerle beylerbeyi, anlamadan dinliyorlardı.
İskender Paşa, biraz sonra otağa girdi:
Üç kişi tuttum, Padişah’ım.
Evvelâ bir tanesini getir bakalım.
İskender Paşa, otağın mehâbetinden14 ürkerek sapsarı kesilmiş, başından
perîşânîsi15 dağılmış, tir tir titreyen adamı soktu. Bu; uzun boylu, palabıyıklı, kuvvetli bir garipti. Orduda ayakkabıcılık yapan serserilerden biriydi. Otağ kapısının
dışındaki kapıcıların öğrettikleri gibi tahta doğru gitti. Yeri öptü. Ayağa kalkmadı.
Kolları göğsünde bağlı, diz üstü kaldı. Padişah sordu:
“Kızılelma, Kızılelma!” dersiniz, bu neresi?
Garip, işledim sandığı cürmünden beraat için:
Herkes bağırır Padişah’ım. Ben de bağırdım, dedi.
Niye bağırdığını sormam. Kızılelma neresidir? Onu söyle.
Garip tereddüt etmedi:
Padişah’ımızın bizi götüreceği yer!
Orası neresi?
Padişah’ımız bilir.
Padişah, İskender Paşa’ya döndü:
İkincisini getir bakalım!
Diz üstü duran garip, vezirlerin işaretiyle kalktı. Geri geri gitti. Perdenin yanında dikildi. Bu sefer huzura getirilen tıknaz, esmer, beyaz keçeli, afacan bir yeniçeri
neferiydi. Serbestçe yürüdü. Saçağı öptü. Kalktı, el bağladı. Padişah’ın “Kızılelma
neresi?” sualine düşünmeden:
Önümüze düşüp bizi götüreceğin yer, Padişah’ım! cevabını verdi.
Orası neresi?
Sen bilirsin Padişah’ım!
İskender Paşa üçüncüyü de huzura soktu. Bu geniş omuzlarına baratasının16
uçları düşen genç bir bostancıydı.17
Kızılelma neresi?
Atınızın gittiği yer, Padişah’ım!
Orası neresi?
Neresi olduğunu ancak Padişah’ım bilir…
Evet… Orası ne Hint ne Sint ne Çin ne Maçin ne Viyana ne de Roma’ydı! Padişah, huzurundakilere:
— Gördünüz ya, dedi; üçünün de cevabında bir fark yok. Hakîkat bir: “Kızılelma” benim gitmek istediğim yer, işte… Hakk’ın beni göndereceği yer!
Doğruyu söyleyen bu üç kişiye hemen üçer yüz kese akçe ihsan etti. Artık “Kızılelma’ya, Kızılelma’ya!” nâraları çoğalıyor, taşıyor, daha ziyâde yaklaşıyordu. Padişah, birdenbire, Hakk’ın kendini göndereceği yeri düşündü. Nihâyet bulunmaz
Hak yolunun, hakîkat yolunun gittiği “Kızılelma” denen bu cennet kapısında Viyana, Roma, Hint, Sint, Çin, Maçin birtakım fânî harabelerden başka bir şey miydi?
Başını salladı. Arkasına dayandı. İri siyah gözlerini ufalttı. İlâhî, mânevî bir zevke
varmış gibiydi! Müdebbir18 vezirlerinin, âlim kazaskerlerinin, kahraman beylerbeylerinin tekrar saçak öpüp çıkışlarını görmedi bile… Otağın kapısında onlar da
şimdiye kadar asla ulviyetinin,19 mehâbetinin farkında olmadıkları muazzam bir
manzara karşısında donup kaldılar; sefer eğlentisi yapan yüz binlerce asker kol
kol olmuş; cirit oynayarak, kaynaşarak otağ etrafında geniş bir dâire çiziyorlar:
— Kızılelma’ya…
— Kızılelma’ya, nâralarıyla, sanki hayalin eremeyeceği derecede yüksek, pek
yüksek bir arşa doğru, kalkanlardan kanatlarıyla uçmaya hazırlanıyorlardı!
Oh, bu sabah ne kadar soğuktu. Yatağımın hararetlerini terk ettiğim vakit, çılgın fırtınalarla haykırarak, tehditkâr rüzgârlarla camları döverek geçen gecenin
bütün bürûdetini20 massetmiş21 olan soğuk terliklere çıplak ayaklarını sokunca
içimde bakiyye-i leyl22 bir üşümenin titrediğini hissettim. Hizmetçim tabiî uyuyordu, onu bu yakıcı soğukta sıcak yatağından kaldırmaya acırdım. Odamın kapısını
açtım. Dışarıda kesici ve parçalayıcı kışın müfteris23 soğukları, yüzümü ve elimi
tokatladılar. Bu merhametsiz tokatların altında kollarımı sıvadım. Abdestimi
aldım. Odama dönünce yalancı bir sıcaklık bir nefes-i teselli gibi, havlunun
altından kollarıma, yüzüme, ıslanmış saçlarıma temas ediyordu. Daha fecr-i
sâdık24 uyanmamıştı. Fecr-i kazibin25 donuk kırmızı sükûneti gecenin sürâdık-ı
zalâm-ı bâridini26 parçalayarak büyüyor ve genişliyordu. Pencereye dayandım.
Önümde, zir-i pâyımdaki27 bütün evler, ebedî bir uykunun uyanılmaz kâbuslarını itmam ediyor28 gibi câmid29 ve bîhayat30 duruyorlardı. Deniz nâmahdut31 bir
incimâd-i lâciverdî32 ile uyuyor ve fecrin zâil33 gölgeleriyle titreyen uzak ve sisli
sahillere beyaz dalgalarıyla nihâyetsiz bir hatt-ı fasıl34 çiziyordu.
Evlerin arasında fakir ve naçiz; fakat bir azamet-i mâneviyye35 ile semâya doğru yükselen eski caminin küçük ve ihtiyar minaresi daha boştu. Sonra… Bu dakika-i ezeliyette36 bütün o intiba-yı leyâl-i sincabî37 zulmetler, maî bir şeffafiyet-i
sürh38 gibi takattur ederken,39 minarenin şerefesinde genç müezzinin zıll-ı zaifi40
hareket etti. Ben hırkama bütün bütüne büründüm. Soğuktan büzülmüş ve mtefekkir41 bu kâinat-ı melül ü esmere42 karşı unutulmaz bir hitab-ı ulûhiyetin43 hatırası gibi derinden aksi44 ve ruhumu lerzeriş-i haşyet eden45 ezanı dinlerken, on
beş senedir kalkabildiğim bu büyük ve meşbû-ı ruhaniyet46 sabahların birincisini
düşünüyordum. Ah, on beş sene evvel…
Şimdi muhit-i tesellisinden47 ne kadar uzak bulunduğum annem, dünyada en
sevdiğim, dünyada yegâne perestiş48 ettiğim bu vücud-ı muhterem49, işte derhatır
ediyorum,50 on beş sene evvel beni ilk sabah namazına kaldırmış idi. Galiba yine
böyle bir kıştı. Onun odasına bitişik olan küçük odamdaki küçük karyolamda uyurken bir buse-i esir ü hâr51 gibi alnımı okşayan nâzik eliyle, nâzik, ince parmaklarıyla saçlarımı tarayarak:
Haydi Ömerciğim kalk, demişti; kalk, haydi yavrucuğum.
Ben gözlerimi açmıştım. Köşedeki küçük yazıhanemin üzerinde yanan küçük
gece kandili -ah bunu unutamam, bu bir kedi kafası idi- iki pencereli olan odamın beyaz, muşamba perdelerinin esmerliklerini aydınlatıyor ve yeşili, câmid52
gözleriyle bana bakıyordu.
Fakat anneciğim, demiştim; daha gece…
Her vakit öptüğü yerden, sol kaşımın ucundan tekrar öperek:
— Yok yavrucuğum, saat on iki, sonra vakit geçer, diye koltuklarımdan tutarak kaldırdı.
İçi fanilalı küçük terliklerimi giyerek ve gözlerimi yumruklarımla ovuşturarak
onu takip ettim. Karanlık sofadan bir lâhzada geçerek odasına girdik. Bağdaş kurmuş bir zenciye benzeyen siyah ve alçak soba gürüldeyerek yanıyordu.
A… Pervin de kalkmış…
Pervin -hizmetçimdi- elindeki sarı güğümü sobanın üzerinden indiriyordu.
Onun kalkacağına hiç ihtimal veremezdim. Annem demişti ki:
Pervin her sabah kalkar.
Ben hiç kalkmadığım hâlde onun her sabah kalkmasına taaccüp ettim.53
Hırkamı çıkardılar, kollarımı sıvadılar, abdest leğeninin yanına çömeldim. Anneciğim:
Öyle yorulursun, diye küçük bir iskemleyi altıma koydu, ona oturdum:
Haydi, besmele çek…
Pervin ılık suyu ellerime döküyor, annem başucumda:
Yüzünü… Şimdi kollarını, yine üç defa, diye fısıldıyor, unuttukça…
A! Hani başına mesh?
gibi ihtarlarla yanlışlarımı bana tekrar ettiriyordu. Abdest bitince annemle beraber yavaş bir sesle namaz dualarını okuyarak kollarımı ve yüzümü kuruladık.
Pervin de ayaklarımı kuruladı ve çoraplarımı giydirdi. Isınmak için sobanın önüne
gitmiştim, arkama dönünce annemi Irakkiye seccadeyi açıyor gördüm… Sonra başına yeşil baş örtüsünü örterek beni çağırmıştı:
Gel…
Gittim. Küçücük ben, onunla bir seccadede, bir yavru samimiyet ve saadetiyle
o muazzez, o hassas anne vücudunun yanında durdum. İki lakırdı ile bana yapacağımı, evvelden öğrettiklerini tekrar etti:
İki rekât sünnet… Gece öğrendiklerini zammet,54 unutmadın ya?
de gayriihtiyârî55 onu taklit etmiştim. Sünneti bitirdikten sonra bana, gözlerinin
nûşin56 ve nafiz57 tebessümüyle gülerek:
— Yavrum, demişti; sen kadın mısın? Kadınlar öyle başlar. Sen erkeksin, ellerini kulaklarına götüreceksin.
Ve hararetli elleriyle benim küçücük ellerimi kulaklarıma kaldırarak:
— İşte böyle, diyerek erkek iftitahını öğretti. Ben de tekbiri öyle alıp annemden farkımı, niçin erkek olduğunu, erkek olmanın yalnız küçük kızları dövmek ve
onlara hâkim olmaktan başka da farkları olacağını düşünerek namazı bitirdim.
Dua ederken sordum ki:
Nasıl dua edeceğim anne?..
O dua ediyor ve dudakları hareket ettikçe başörtüsü de ihtizaz eder58 gibi oluyordu; başını salladı, duasını bitirdikten sonra, daha hâlâ hatırımda:
— Evvelâ, İslâm olduğum için Ey Cenâb-ı Vâcibü’l-Vücud Hazretleri (Allah),
Sana hamd ederim, de… Sonra vatanımızın düşmanlarını perişan etmeni Senden
istirham ederim, de. Sonra da bütün eziyet çeken, hasta olan, felâkette bulunan,
fakir olan Müslümanların selâmet ve sıhhatlerini senden temenni ederim, de… En
sonra kendin için, kendi iyi olman ve şeytanın yalanlarına aldanmaman için dua
et, demişti. Ben bu basit ve Türkçe duayı, annemin dolabındaki birbiri üstüne duran ve karıştırmaklığım…
— Dua kitaplarıdır, sakın ilişme, ihtarıyla dâima men olunan, yıpranmış,
Arapça ve esreli, üstünlü kitapları derhâtır ederek59 içimden söyledim, sonra Fâtiha…
Annem seccadeyi toplayarak bana uyuyup uyumadığımı sordu; uykum var
mıydı, bunu bilmiyordum…
Cevap veremedim.
— Haydi öyleyse, git kitabını getir, dersini dinleyeyim.
Artık esmer ve duman gibi bir aydınlıkla tenevvür eden60 sofadan hızla geçtim.
Odamın perdeleri biraz beyazlaşmış, küçük gece kandilinin yemyeşil gözleri sö55 Elinde olmadan, istemeden.
nerek siyah iki nokta gibi kalmış; sanki geceleri kendisine bakarak uyuduğum bu
kedi kafası ölmüş, terk-i hayat etmişti. Yazıhanemin üstünde açık duran kitabımı
kaptım, annemim yanına koştum; hiç yanlışım çıkmadı.
Annem geceleri der ki:
— Yatmazdan evvel dersini üç defa oku yavrum, uyurken melâikeler sana
onu öğretir.
O melâikeler bu gece de uykumda bana dersimi öğretmişlerdi. Annem müşfik
aferinlerle saçlarımı okşadı. Ve:
Daha mektebe çok vakit var, diye beni kendi yatağına yatırdı.
Uykum yoktu, anneme bakıyordum; yeşil baş örtüsü başında, bu zulmet-i
münevvere61 içinde, bir hayal gibi hareket ederek Kur’ân’ını aldı ve pencerenin
kenarına, geniş sedire oturarak mühtez62 ve rakik63 sesiyle tilâvete başladı. Ruhumda bir aks-i enîn-i şi’r-âlûd64 bırakan bu güzel sesi dinleyerek büyük, yeşil baş
örtüsünün altında, tıpkı ölen bir hemşireme benzeyen güzel ve asım65 çehresini
görerek, yavaş yavaş sallanan mukaddes başının aheng-i hafif-i münâcâtını66
seyrederek dalıyordum. Perdelerin altından görülen dumanlı semâ gittikçe aydınlanıyor, geç kalmış birkaç yıldız koyu lacivert bir atlasa düşmüş mâî ve nâdîde
elmaslar gibi büyüyor, vâpesin-i maî67 neşrederek68 parlıyorlardı. Annemi bir meleğe benzetiyordum. Bu tahayyülle melâikeleri düşünerek Kur’ân okuyan annemin
şimdi etrafına toplanmaları lâzım gelen melâikeleri müşâhede ediyorum zannederek dalıverdim. Yüzümün üstünde, âhirette güller bitecek ve cehenneme girecek
olursam kat’iyen yanmayacak olan sol kaşımın ucunda tatlı bir ürperme duyuyor,
sonra annemin münevver bir zambak aydınlığıyla parlayan dudaklarının kımıldanmasına bakarak o görülemeyen melâike kanatlarının saçlarıma, annemin
şimdi Kur’ân tutan ince parmaklarıyla okşadığı sarı ve çok saçlarıma dokunduklarını hisseder gibi oluyor ve dalıyordum…
Ah on beş sene evvelki sebavet69 ve şimdiki ben… Tatsız, neşvesiz, muhabbetsiz,
aşksız ve heyecansız; her şeysiz, boş bir hiçten daha boş geçen hayât-ı serma-yı
tab-âlûd...70 Şimdi mülevves71 emellerle, hırslarla, hakîkatte kıymetsiz olan baidül’l-vusul72 arzularla; hâsılı73 bütün bunların bir icmâl-i mebhûtu74 olan o sebepsiz ve tahammülsüz bikararlıklarla75 mecruh76 olan ruhum, mecruh olan kalbim ve
mâneviyetim… Şimdi daha bu gece görülmüş gibi, on beş saniye evvel görülmüş
rûhâni bir rüya-yı kıymetkâr77 gibi saadetleri unutulamayan ve zaten velveleli78 ve
hüsran-hîz79 bir rüya olan bu ömr-i fânî80 içinde yalnız kâbus olmayan sabâvet ve
hatırat!.. Şimdi düşünüyorum ki, hayatta bu muztar81 ve şefkatsiz mâzîlerin güzâriş-i ademinden82 mütehassıl83 ne garip bir hiçlik, ne zevalperver84 ve pürhayal bir
beyhûdelik, ne müphem,85 ne esrar-âlûd86 bir sür’at var!..
O akşam Demirhisar’dan Cumayıbâlâ’ya geç ve yorgun gelmiştim. Gündüz
hava pek sıcaktı. Baş ağrısı bana eski ve pis otelin aç tahtakurularını bile duyurmadı. Fakat sabahleyin zurna ve davul seslerine karışan nâralar, türküler beni
uyandırdı. Gözlerimi açtım. Tozlu ve soluk kırmızı perdelerden yakıcı bir güneş taşıyor, bütün odayı dolduruyordu. Gerinirken yalancı inkılabımızın, bu kansız ve
hakîkatte ancak manasız alkış tufanlarından ibaret zavallı düzme Türk inkılâbının ikinci senesi olduğunu hatırladım. Evet, bugün millî bayramdı!.. “Lâkin, acaba
hangi milletin bayramı?” diye düşünerek kalktım. Pencereye yaklaştım. Dışarıda
karmakarışık bir kalabalık dalgalanarak, kaynaşarak akıp gidiyordu. Karşıki çürük tahta peykeli87 Ulah ve Bulgar dükkânları açıktı. Sahipleri bu diyara yeni gelmiş hâkim yabancılar gibi önlerinden geçen sırma cepkenli Türk delikanlılarına
gülümseyerek bakıyorlardı. Bu “On Temmuz”88 alayı, bu nümayiş89 hakîkaten seyre lâyıktı. Yüzümü yıkamayı sonraya bırakarak sandalyeyi çektim. Camı açtım ve
oturdum. Biraz ilerde Yahudi’nin Kızlı Kahve’sindeki gramofon, bu hareket ve nümayişlerden haberi varmış da o gürültülere karışmak istiyormuş gibi bütün kuvvetiyle, eskiden ziyâde bir gürültü çıkararak haykırıyor, uzaktan, el şakırtılarıyla
ve “Yaşasın!” feryatlarıyla uğuldayan bir mızıka sesi yaklaşıyordu. Cumayıbâlâ
piyade alayından bir müfreze, tebrik için hükûmete gidiyordu. Binbaşı -kır saçlı,
esmer ve saf çehreli bir adam- beyaz atının üzerinde şaşırmış bir gelin gibi sallanarak ve önüne bakarak gidiyor, arkasından dörder dörder gelen ezelî acemiler,
amirleri gibi önlerine bakarak ve mızıkanın çaldığı:
Ordumuz etti yemin
Titredi hâk ü zemin
parçasını tekrarlayarak geçiyorlardı. Ondan sonra sırmalı Türk esvapları
giymiş genç ve fazla sarı bir bey bir sürü genç arkadaşlarıyla büyük bir muzafferiyetten dönüyormuş gibi kabararak askeri takip etti. Onların arkasından da
çingenelerden ve sefillerden mürekkep90 diğer bir sürü… Sonra büyük ve kırmızı
bir bayrak göründü. Üzerinde üstünlü-esreli birtakım yazılar vardı ki okuyamıyordum. Bayrağın etrafında birçok sarıklı kafalar, büyük ve garip dev papatyaları
gibi dalgalanıyor, arkadan hâkî esvaplı, ikişer olmuş rüştiye çocukları bağrışarak
kaynaşıyorlardı. Tutturdukları:
Arş ileri, arş ileri!
Alalım düşmandan eski yerleri!..
nakaratını o kadar can ü gönülden haykırıyorlardı ki önümden geçtikçe hepsinin zayıf boyunlarında ince damarcıklarının şiştiğini, feslerinin altından kırmızı
terler aktığını görüyordum. Bu nümayiş akıntısı belki yarım saatten ziyâde sürdü. Afyonu fazla kaçırmış bir derviş gibi dalmış gitmiştim. Vatanımın, Türkiye’nin,
bu mutlaka öleceğine iman edilen hasta adamın hayatını düşünüyor, yeise91 pek
benzeyen acı bir hisle bütün zihniyetimin büzüldüğünü, işlemez bir hâle geldiğini
duyuyordum. Odanın kapısı açıldı. Rum otelci, atlarımın hazır olduğunu söyledi.
Razlık’a gidecektim. Demek bu geceki millî şenliği orada görecektim… Hemen giyindim. Giyinirken otelcinin getirdiği sütlü kahveyi bir yudumda içtim. Ve tekrar
deminki garip ve mahzun dalgama düştüm!
Bir saat sonra Papazbayırı’na çıkan dik yokuşu tırmanıyordum. Atımdan inmiştim. Hava çok güzeldi. Gökte ufak bir duman bile yoktu. Sırtlarda beyaz hudut
kuleleri parlıyor, hafif bir rüzgâr estikçe sanki güneşin sıcağını artırıyordu. Bir sel
yarıntısının içinde yürüyordum.
İrili ufaklı taşlar ayaklarımı acıtıyor, atların yürümesine mâni oluyordu. Buralarda hiç yol yoktu. Hatta bir keçi yolu bile… Etrafıma bakıyordum; gördüğüm
yerler küçükken coğrafya kitaplarında o kadar ehemmiyetle okuyarak tahayyül
ettiğimiz o mâhut92 portakala benzeyen arzı hiç andırmıyordu. Sanki üzerinde
insan ve hayvan yaşamayan bir kürenin, meselâ ölmüş ve donmuş denilen ayın
bir köşesinde idim. Taşlar, taşlar, taşlar… Sarı ve akim93 topraklar, cılız ve sıska
ağaçlar, çalılar, çalılıklar, gene çalılıklar... Yalnız telgraf direkleri bu iklimlerden
vaktiyle yanılıp da bir kerecik geçmiş zannolunan medeniyet heyulasının94 belirsiz
izlerinde dikilmiş büyük ve öksüz taaccüp95 işaretleri gibi yükseliyor, onun kaçtığı
ormanlı ufuklara doğru birbiri arkasına sıralanıp gidiyordu. Ve yolcular hep bu
güneş, soğuk, rüzgâr, tipi ve kar altında kapkara olmuş ölü direklerin dibinden
gidiyorlardı.
İyice terledikten ve nefesim kesildikten sonra tepeye çıktım. Dinlenmek için
duracaktım. Biraz ilerde bir atlı gördüm. Esvabından, kılıcının parıltısından bir
zâbit olduğunu anladım. O da yere inmiş, dinleniyor ve tabakasından sigara sarıyordu. Yanına gittim. Türklerde “takdim ve takaddüm”e hâcet yoktur. Bu teklifsizliğimizi çok sever ve çok samimi bulurum. Yaklaştım. Selam verdim. Nereye gittiğini
sordum. Gülümseyerek cevap verdi:
Razlık’a efendim, siz?
O hâlde beraber gideriz.
Bu esmerce, orta boylu, güzel bir mülâzımdı.96 Geniş ve dolgun omuzlarının
üstündeki büyük ve dik başı, iri ve siyah gözlerinin mahmurluğu sirklerde kırbaçla ahlâkı bozulmuş esir kaplanların acıklı sükununu hatırlatıyordu. Konuşmaya
başladık. Bütün Türk zâbitleri gibi kendi mâlûmat ve mantığına, kendi itmînanlarına97 pek büyük bir ehemmiyet veriyor, münâkaşa için fırsat arıyordu. Orada bir
taşın üzerine oturduk. Sigaralarımızı yaktık. Öteden, beriden… Bahsi politikadan
açtık. Ben, “On Temmuz”un buralarda bile takdir olduğunu söyledim. Mülâzım
hayretime canı sıkılmış gibi:
— Ah ne diyorsunuz? On Temmuz’u takdir etmek, dedi; bu da laf mı? Bu bizim
en büyük, en şanlı, en âlî98 bir günümüz, en mukaddes millî bayramımızdır. Keşke
üç gün olsaydı… Çünkü bir gün bir gece pek az…
— Demek On Temmuz’a bu kadar ehemmiyet veriyorsunuz, diye gülümsedim. İddialarının aksini söyleyerek asabî münâkaşacıları kızdırmak hoşuma gittiğinden ilâve ettim:
— Hem bu nasıl millî bayram? Hangi milletin bayramı?
Osmanlı milletinin…
Osmanlı milleti demekle Türkleri mi kastediyorsunuz?
Hayır, asla! Bütün Osmanlıları…
Genç mülâzımın koyu siyah gözlerinde sanki bir taassup99 ateşi parladı. Dinine küfredilmiş bir evvel zaman Müslüman’ı gibi bakıyordu. Birden başlamayarak
aklî sualciklerle onun hissî mantığını şaşırtmaya karar verdim:
— Bütün Osmanlılar kimlerdir?
— Tuhaf sual! Araplar, Arnavutlar, Rumlar, Bulgarlar, Yahudiler, Ermeniler,
Fakat ben şüpheleniyorum.
Niçin?
Söyleyiniz Ermeniler bir millet değil midir?
Biraz durdu. Tereddütle cevap verdi:
Gülerek ve başımı sallayarak:
O hâlde sizin riyâzî100 ve müspet hakîkatlere itikadınız yok, dedim.
Ne demek istediğimi anlamadı. Yüzüme baktı. Ben de devam ettim:
— Hendeseden,101 cebirden,102 müsellesattan103 vazgeçelim. Hatta hesap bilmiyorsunuz. Hesabın “cem”104 kaidesini bilmiyorsunuz. Yâhut biliyorsunuz da
bunların doğru ve esaslı şeyler olduğuna inanmıyorsunuz.
Mülâzımın bakışı bütün bütününe değişti. Kendisiyle eğleniyorum sandı. Hiddetlenmesine meydan vermeden ben yine devam ettim:
— Yanlış anlamayınız. Yalnız bana cevap veriniz. Hesaptaki “cem” kaidesini
hatırlayabiliyor musunuz?
— Ben size söyleyeyim. Tabiî inkâr edemeyeceksiniz. Bir cinsten olan şeyler
cem olunabilir. Meselâ on kestane, sekiz kestane, dokuz kestane! Hepsi yirmi yedi
kestane eder, değil mi?
— Bir cinsten olmayan şeyler cem edilemez. Meselâ on kestane, sekiz armut, dokuz elma… Nasıl cem edeceksiniz? Bu mümkün değildir. Ve bu imkânsızlık
nasıl riyâzî ve bozulmaz bir kaide ise birbirinden tarihleri, an’aneleri,105 meyilleri, müesseseleri, lisanları ve mefkûreleri106 ayrı milletleri cem edip hepsinden bir
millet yapmak da o kadar imkânsızdır. Bu milletleri cem edip “Osmanlı” derseniz
yanılmış olursunuz.
Mülâzım sigarasını unutmuştu. Yüzüme şaşalamış gibi bakıyor, onun şüphesiz
ilk defa işittiği bu kadir basit ve âdî bir hakîkatten şaşalamasını sersemliğe çevirmek için ben îzahımda, daha mufassal107 ve hararetli devam ediyordum. Birçok
misaller getiriyor, “Osmanlılık” kelimesinin düvelî108 bir tâbirden başka bir şey olmadığını; Rumların, Bulgarların, Sırpların, bütün o eski esirlerimiz olan bugünkü uyanık milletlerin Türklerden intikam almak ve kendi öz kardeşleriyle, Balkan
hükûmetleriyle birleşmekten daha tabiî, daha mâkul, daha mantıklı, daha haklı
mefkûreleri olmayacağını anlattım. Lâkin mülazımın anlamadığını gözlerinden,
birden coşmasından pek iyi anlıyordum. Sigaralarımız bitmişti. Nihâyet:
Sizinle münâkaşa edemem, dedi; çünkü fikirlerimiz taban tabana zıt…
Ve ayağa kalktı. Ben de kalktım. Atlarımızı yedeğe alarak keskin ve kayalı bir
sırtın kenarından yürümeye başladık. Yan gözle çaktırmadan yüzüne bakıyordum.
Pek mustaripti, hep yere bakıyordu. Bir şey söylemek ister gibi bazı duruyor, sonra
vazgeçmiş gibi gene hızla yürümeye devam ediyordu. Gene ben sükûtu bozdum:
— Vâkıa109 fikirlerimiz zıt fakat azizim, inkâr edemezsiniz; benimkiler doğru,
değil mi?
— Hayır, asla doğru değil, dedi. Tırmandığımız tepeden artık aşağılar görünüyor, Karaali Hanları’nın üstündeki jandarma karakolu, Simitli’ye doğru akan
çakıllı dere parlıyor, uzakta seyrek ve sık ormanların nispetsiz110 ve boş alanlarında yanmış tahta yığınları hâlinde küçük köyler görünüyordu. Ayağa kalkar kalkmaz gene sızmaya başlayan terlerimi ıslak mendilimle silerek gene ısrar ettim:
— Lâkin, niçin azizim, niçin doğru değil?..
Mülazımın canı sıkılmıştı. “Affedersiniz ama…” diye başladı. Ve coştu; eğer benim iddiam doğru olsaydı o kadar büyük adamlar bunu kabul etmezler miydi?
Eski ve yeni bütün hükûmetçi memurlara “büyük adamlar” diyordu. Hususuyla
“Osmanlılık” fikri söylediğim kadar boş, sun’i ve hülya olsaydı muvafık ve muhalif
bütün siyâsî partiler programına bunu esas yaparlar mıydı? Artık Türkiye’de hiç
adam yok muydu? Herkes yanılıyor muydu?
Söyledikçe müdafaasında111 ve mantığında kendini haklı sanıyor, haklı sandıkça daha ziyâde coşuyor ve biraz eğlenir gibi:
— Demek koca Türkiye’de herkes câhil de yalnız siz âlimsiniz. Herkes yanılıyor da aldanıyor da hakîkati yalnız siz anlıyorsunuz, tebrik ederim, tebrik ederim
öyleyse… diyordu.
Yol birdenbire döndü. Derin bir sel yarıntısını geçmek lazım geldi. Durduk. Doğru yürüsek atların ayakları sakatlanacaktı. Belki düşeceklerdi. Etrafımıza bakmıyorduk. Mülâzım sevinerek ve gülerek:
Ah, bakınız azizim, diye haykırdı. Bakınız, işte Osmanlılığın şahidi!.
Parmağıyla bin metre kadar ilerde, uçurumlu bir yarın kenarındaki küçük bir
Bulgar köyünü gösteriyordu. Siyah ve sürülmüş birkaç tarlacığın içinde süprüntü
hâlinde duran bu viranecikte birkaç da ağaç vardı. Dikkatsiz nazarlarla bakıyordum. Mülâzım ellerini çırpar gibi ovuşturarak:
— Ah görmüyor musunuz, dedi; görmüyor musunuz? Şu köycükte sallanan
kırmızı kırmızı hürriyet bayraklarını görmüyor musunuz? Bugünü, Osmanlıların
birbirleriyle en samimi ve hakîki kardeş olduklarını dünyaya anlattıkları bu mukaddes günü... On Temmuz’u alkışlayan bu kırmızı bayrakları görmüyor musunuz?
Dikkat ediyor, dikkatli dikkatli bakıyordum. Köyün orta yerindeki bir binada
kırmızı bayraklar asılmış duruyordu. Gözlerime inanamıyordum:
Acaba bunlar hürriyet bayrakları mı, dedim. Mülâzım taştı. Taşmadı, âdeta fışkırdı:
— Körsünüz azizim, bakar körsünüz. Nafile zahmet edip bakmayınız. Hakîkatleri görmek istidadı112 sizde yok. Hâlâ şüphe mi ediyorsunuz? Evet, bunlar
hürriyet bayraklarıdır. Şu dağ başında kaybolmuş Osmanlı-Bulgar köycüğü On
Temmuz’u takdis ediyor.113 İnanıyor musunuz? Onlar Osmanlı değil midir? Yarın
Osmanlı vatanına düşmanlar hücum ettiği vakit sizden evvel onlar koşacaklar,
Osmanlılık namına kanlar dökecekler, Osmanlılığı kanlarıyla kurtaracaklar…
Kendimi tutamadım:
— Bu Bulgarlar ha?..
— Evet, bu Bulgarlar! Bunlar en sâdık Osmanlılardır. Komitacılarla hiç
münâsebetleri yoktur. Komitacılardan nefret ederler. On Temmuz’u en mukaddes
bir gün bilirler. Fakat siz mutaassıpsınız. İnanmazsınız. Hâlâ akılsız ve câhil babalarımız gibi, “Domuz derisinden post, gâvurdan dost olmaz…” der, medeniyetin, büyük yirminci asrın doğurduğu insâniyet, uhuvvet,114 müsâvat115 fikirleriyle
eğlenirsiniz. Bütün Osmanlıların kardeş olmalarını kabul edemezsiniz. İşte, bakınız: Ufacık bir köy, bugünü kırmızı bayraklarla tebcil ediyor.116 Kim bilir, akşam
bu büyük günün şerefine nasıl eğlenecekler, nasıl içecekler ve “Yaşasın Osmanlılık,
kahrolsun nifak!” diye bağıracaklar…
Ben susuyor ve dinliyordum. Mülâzım coşuyor, Tanzimat tılsımının hülyalarıyla,
seraplarıyla dalgalanan Osmanlılık rüyasını, onun tatlı hezeyanlarını tasvir
ediyor, artık büyük Osmanlı milletine kimsenin galip gelemeyeceğini söylüyordu.
Hâlâ yarın117 başında, uzakta kırmızı bayrakları görünen Bulgar köyünün karşısında duruyorduk. Birden elimden tuttu:
— İster misiniz, oraya kadar gidelim, dedi; doğruluğuna inanamayacağınız
Osmanlılığın nasıl kavî118 ve hâlis olduğunu kendi gözlerinizle göreceksiniz. Üşenmeyiniz. Gidelim, bu muhterem Osmanlıları, bu sâdık köylü Osmanlıları tebrik
edelim. Bu büyük gün için öpüşelim…
Daha ziyâde rica ediyordu. Vâkıa köy ancak bin metre kadar vardı. Lâkin aradaki dere pek sarptı. Oraya varmak için en aşağı bir saat lazımdı. Yolumuzdan
bir buçuk saat kaybedecektik. İstemiyordum. Razlık’a geç kalacağımızı söyledim.
Mülâzım rica ve ısrar ediyor, mutlaka bu zavallıların samimiyet ve sadâkatlerini
bana göstermek istiyordu. Ben vazgeçmesini, kendi fikirlerini kabul ettiğimi, kendisiyle bir fikirde olduğumu, deminki sözlerimin şakadan başka bir şey olmadığını
söyledikçe o ısrar etti. Nihâyet dayanamadım:
Haydi, gidelim, dedim.
O önden, ben arkadan derin bir uçuruma yuvarlanır gibi indik. Dere kupkuru
idi. Etraftaki taşları, kumlu toprak yığınlarını güneş kızdırmış, âdeta bir fırına çevirmişti. Atlarımız bu münâsebetsiz seyahatten şaşalamış gibi bazı duruyorlar,
gelmemek istiyorlardı. Derenin dibinde köye çıkan yolu bulduk. İndiğimiz kadar
çıkacaktık. Nefeslerimiz duruyor, her yirmi adımda bir dinleniyor, tekrar taşları ve
çalı köklerini tutunarak tırmanıyorduk. Ayaklarımızın altından toprak parçaları
yuvarlanıyor, kertenkeleler kaçışıyor, fundaların arasına saklanıyorlardı. İnce yol
gayet dikleşti. Ve artık tepeyi tutuyorduk. Bir gayret, bir gayret daha… Hafif bir
düzlüğe çıktık. Burası köyün önü idi. Yeni açılmış tarlaların kenarlarında büyük
gübre yığınları duruyordu. Kırmızı hürriyet bayrakları takan eve ancak yirmi dokuz adım vardı. Durduk. Bizi birden gören zayıf, sarı tüylü iri bir köpek havlamaya
ve üzerimize atılmaya başladı. Gübreleri burunlarıyla karıştıran irili ufaklı domuzlar, minimini gözleriyle “Bunlar kim?” gibi merak ve tecessüsle119 bakıyorlardı.
Fakat biraz ilerde, tarlanın nihâyetinde bel ile çalışan Bulgar, köpeğin havlamasını işitmemiş gibi hiç bize bakmıyor, kim olduğumuzu bile merak etmiyordu.
On Temmuz bayramını tebcil120 için asılan bayraklara baktım. Bunlar hava
aldırmak için güneşe asılmış kırmızı biber dizileri idi… Alçak kapıdan gözüken
kolları sıvalı, pis, sarı esmer bir kadın hain ve mavi gözleriyle kızdırılmış vahşi bir
hayvan gibi bizi süzüyor, etrafımızda havlayan, sıçrayan, deliren köpeği mahsustan çağırmıyordu. Şimdi hürriyet bayrakları sandığı şeylerin ne olduğunu gören
mülâzım dudaklarını ısırıyor, sapsarı kesiliyordu. Şaşkın bir sesle tarladaki Bulgar’a:
— Kolay gelsin gospodin,121 dedi. Bulgar hâlâ işini bırakmıyor, başını çevirip
bize bakmıyordu. Gene yüzünü çevirmeden sert ve bir küfür kadar çirkin bir şive ile:
— Nezman Türkçe bre, diye haykırdı.
Ben ve mülâzım, donmuş kalmıştık. Öyle duruyorduk. Sanki vurulmuştuk.
Tablo değişmiyordu. Kadın aynı hain gözlerle bize bakıyor, etrafımızda çırpındıkça daha ziyâde kuduran köpek havlamasında devam ediyor, domuzlar gayet
âdî ve ehemmiyetsiz mahlûklar olduğumuzu anlamışlar gibi sahiplerini taklit
ederek bize bakmaktan vazgeçiyorlar, gübrelerde ezelî gıdalarını araştırmaya
başlıyorlardı. Tarlada çalışan Osmanlı-Bulgar vatandaş bir kere olsun dönüp
bakmıyor, çapasıyla uğraşıyordu. Mülâzımı kolundan çektim:
Haydi, artık gidelim, dedim.
Cevap vermedi. Artık ne onda ne de bende münâkaşa edecek kuvvet ve neşe
yoktu. Hâlî122 bir cehennemin tenha uçurumlarında kalmış günahsız hayvanlar
gibi, gayrimüdrik ve dalgın, tekrar uçuruma girdik. Tırmandığımız yollardan kaymaya başladım.
Tepeye, Karaali Hanları’na giden keçi yoluna çıkınca arkama döndüm. Tâ derenin öbür tarafında kalan köye baktım. Hakîkaten, zehir kadar acı olan bu kırmızı
biber dizileri uzaktan pek câzibeli ve al hürriyet bayrakları gibi parlıyor, insana
ne olursa olsun bir şeyi alkışlamak, “Yaşasın! Yaşasın!” diye haykırmak arzuları
veriyordu.
Ahırın avlusunda oynarken aşağıdaki gümüş söğütler altında görünmeyen derenin hüzünlü şırıltısını işitirdik. Evimiz, iç çitin büyük kestane ağaçları arkasında
kaybolmuş gibiydi. Annem İstanbul’a gittiği için benden bir yaş küçük olan kardeşim Hasan ile artık Dadaruh’un yanından hiç ayrılmıyorduk.
Bu, babamın seyisi, yaşlı bir adamdı. Sabahleyin erkenden ahıra koşuyorduk.
En sevdiğimiz şey atlardı. Dadaruh’la birlikte onları suya götürmek, çıplak sırtlarına binmek ne doyulmaz bir zevkti. Hasan korkar, yalnız binemezdi. Dadaruh onu
kendi önüne alırdı. Torbalara arpa koymak, yemliklere ot doldurmak, gübreleri
kaldırmak eğlenceli bir oyundan daha çok hoşuma gidiyordu. Hele tımar...123 Bu en
zevkli şeydi. Dadaruh eline kaşağıyı124 alıp işe başladı mı… Tıkı tık… Tıkı tık… Tıpkı
saat gibi… Yerimde duramaz:
Ben de yapacağım, diye tuttururdum.
O vakit Dadaruh beni Tosun’un sırtına koyar, elime kaşağıyı verir:
Haydi yap, derdi.
Bu demir âleti hayvanın sırtına sürter ama o âhenkli tıkırtıyı çıkaramazdım.
Eğilirdim, uzanırdım. Lâkin atın sağrısından125 kuyruğu görünmezdi. Her sabah ahıra gelir gelmez:
Dadaruh, tımarı ben yapacağım, derdim.
Yapamazsın.
Niçin?
Daha küçüksün de ondan…
Yapacağım.
Büyü de öyle.
Ne zaman?
Boyun at kadar olduğu vakit…
At, ahır işlerinde yalnız tımarı beceremiyordum. Boyum atın karnına bile varmıyordu. Hâlbuki en keyifli, en eğlenceli şey bu idi. Sanki kaşağının muntazam takırtısı Tosun’un hoşuna gidiyor, kulaklarını kısıyor, kuyruğunu kocaman bir püskül gibi sallıyordu. Tam tımar biteceğine yakın huysuzlanır, o zaman Dadaruh,
Höyt kereta, diye sağrısına bir tokat indirir, sonra öteki atları tımara baş-
Ben bir gün yalnız başıma kaldım. Hasan’la Dadaruh dere kenarına inmişlerdi.
İçimde bir tımar etmek hırsı uyandı. Kaşağıyı aradım, bulamadım. Ahırın köşesinde Dadaruh’un penceresiz küçük bir odası vardı. Buraya girdim. Rafları aradım.
Eyerlerin arasına filan baktım. Yok, yok! Yatağın altında, yeşil tahtadan bir sandık
duruyordu. Onu açtım. Az daha sevincimden haykıracaktım. Annemim bir hafta
önce İstanbul’dan gönderdiği armağanlar içinden çıkan fakfon126 kaşağı, pırıl pırıl parlıyordu. Hemen kaptım. Tosun’un yanına koştum. Karnına sürtmek istedim.
Rahat durmadı. Dönüp burnuyla bana vurdu. Öteki atlar da durmuyorlardı.
Galiba acıtıyor, dedim.
Gümüş gibi parlayan bu güzel kaşağının dişlerine baktım. Çok keskin, çok sivriydi. Biraz köreltmek için duvarın taşlarına sürtmeye başladım. Dişleri bozulunca tekrar tecrübe ettim. Gene atların hiçbiri durmuyordu. Kızdım. Öfkemi sanki
kaşağıdan çıkarmak istedim. On adım ilerdeki çeşmeye koştum. Kaşağıyı yalağın
taşlarına koydum. Yerden kaldırabildiğim en ağır bir taş bularak üstüne hızlı hızlı
indirmeye başladım. İstanbul’dan gelen, ihtimal Dadaruh’un kullanmaya kıyamadığı bu güzel kaşağıyı ezdim, parçaladım. Sonra yalağın içine attım.
Babam, her sabah dışarıya giderken bir kere ahıra uğrar, öteye beriye bakardı. Ben o gün gene ahırda yalnızdım. Hasan evde hizmetçimiz Pervin’le kalmıştı.
Babam çeşmeye bakarken, yalağın içinde kırılmış kaşağıyı gördü; Dadaruh’a haykırdı:
Çıkar bakayım şunu.
Nefesim kesilecekti, bilmem neden, çok korktum. Dadaruh da şaşırdı, kırılmış
kaşağı meydana çıkınca, babam bunu kimin yaptığını sordu. Dadaruh;
Bilmiyorum, dedi.
Babamın gözleri bana döndü, daha bir şey sormadan:
— Hasan, dedim.
— Hasan mı?
— Evet, dün Dadaruh uyurken odaya girdi. Sandıktan aldı. Sonra yalağın
taşında ezdi.
— Niye Dadaruh’a haber vermedin?
— Uyuyordu.
— Çağır şunu bakayım.
Çitin kapısından geçtim. Gölgeli yoldan eve doğru koştum. Hasan’ı çağırdım.
Zavallının hiçbir şeyden haberi yoktu. Koşarak arkamdan geldi. Babam pek sertti.
Bir bakışından ödümüz kopardı. Hasan’a dedi ki:
Eğer yalan söylersen seni döverim!
Söylemem.
Pekâlâ, bu kaşağıyı niye kırdın?
Hasan, Dadaruh’un elinde duran âlete şaşkın baktı! Sonra saçlı başını sallayarak,
Ben kırmadım, dedi.
Yalan söyleme diyorum!
Ben kırmadım.
Babam tekrar:
— Doğru söyle, darılmayacağım. Yalan çok kötüdür, dedi. Hasan inkârda direndi. Babam öfkelendi. Üzerine yürüdü “Utanmaz yalancı!” diye yüzüne bir tokat
indirdi.
— Götür bunu eve; sakın bunu bir daha buraya sokma. Hep Pervin’le otursun, diye haykırdı. Dadaruh, ağlayan kardeşimi kucağına aldı. Çitin kapısına doğru yürüdü.
Artık ahırda hep yalnız oynuyordum. Hasan evde mahpustu. Yalan söylediği
için babam yüzüne bile bakmıyordu. Annem geldikten sonra da affetmedi. Fırsat
düştükçe, “O yalancı” derdi. Hasan yediği tokat aklına geldikçe ağlamaya başlar,
güç susardı. Zavallı anneciğim benim iftira atabileceğime hiç ihtimal vermiyordu.
Acaba aptal Dadaruh, atlara ezdirmiş olmasın, derdi.
Ertesi sene yazın annem yine İstanbul’a gitti. Biz yalnız kaldık. Hasan’a ahır
hâlâ yasaktı. Geceleri yatakta atların ne yaptıklarını, tayların büyüyüp büyümediğini bana sorardı. Bir gün birdenbire hastalandı. Kasabaya at gönderdik, doktor
geldi. “Kuşpalazı” dedi. Çiftlikteki köylü kadınlar eve üşüştüler. Birtakım tekir kuşlar getiriyorlar, kesip kardeşimin boynuna sarıyorlardı.
Babam yatağın başucundan hiç ayrılmıyordu. Dadaruh çok durgundu. Pervin
hüngür hüngür ağlıyordu:
Niye ağlıyorsun?
Kardeşin hasta.
İyi olacak.
Olmayacak.
Ya ne olacak?
Kardeşin ölecek, dedi.
Ölecek mi?
Ben de ağlamaya başladım. O hastalandığından beri Pervin’in yanında yatıyordu. O gece hiç uyuyamadım. Dalar dalmaz Hasan’ın hayali gözümüzün önüne
geliyor “İftiracı! İftiracı!” diye karşımda ağlıyordu. Küçük muhayyilem o vakit ki
dinî terbiyenin dehşetleriyle dolmuştu. Yarın âhirette kim bilir kardeşim, o haksız
yediği tokadın hakkını benden nasıl çıkaracaktı? Pervin’i uyandırdım.
Ben Hasan’ın yanına gideceğim, dedim.
Niçin?
Babama bir şey söyleyeceğim.
Ne söyleyeceksin?
Kaşağıyı ben kırmıştım, onu söyleyeceğim.
Hangi kaşağıyı?
Geçen seneki. Hani babamın Hasan’a darıldığı…
Lafımı tamamlayamadım. Derin hıçkırıklar içinde boğuluyordum. Ağlaya ağlaya Pervin’e anlattım. Şimdi babama söylersem Hasan da duyacak, belki beni bağışlayacaktı.
— Yarın söylersin, dedi.
— Hayır, şimdi gideceğim.
— Şimdi baban uyuyor, yarın sabah söylersin. Hasan da uyuyor. Onu
öpersin. Ağlarsın. Hakkını sana helal eder…
— Pekâlâ!
— Haydi şimdi uyu!
Sabaha kadar yine gözlerimi kapayamadım. Hava henüz ağarırken Pervin’i
uyandırdım. Kalktık. Ben içimdeki zehirden azabı boşaltmak için acele ediyordum.
Fakat heyhat, zavallı mâsum kardeşim, o gece ölmüştü. Sofada çiftlik imamıyla
Dadaruh’u ağlarken gördük. Babamın dışarı çıkmasını bekliyorlardı.
Akdeniz’in esâtir128 yuvası nihâyetsiz ufuklarına bakan küçük tepe, minimini
bir çiçek ormanı gibiydi. İnce, uzun dallı badem ağaçlarının alaca gölgeleri sahile
inen keçi yoluna düşüyor, ilkbaharın tatlı rüzgârlarıyla sarhoş olan martılar çılgın
nâralarla havayı çınlatıyorlardı. Badem bahçesinin yanı geniş bir bağdı. Beyaz
taşlardan yapılmış kısa bir duvarın ötesindeki zeytinlik, ta vadiye kadar iniyordu.
Bağın ortasındaki viran kulübenin kapısız methalinden129 bir ihtiyar çıktı. Saçı, sakalı bembeyazdı. Kamburunu düzeltmek istiyormuş gibi gerindi. Elleri, ayakları
titriyordu. Gök kadar boş, gök kadar sâkin duran denize baktı, baktı.
Hayırdır inşallah, dedi.
Duvarın dibindeki taş yığınlarına çöktü. Başını iki elinin arasına aldı. Sırtında
yırtık bir çuval vardı. Çıplak ayakları topraktan yoğrulmuş sanılacaktı. Zayıf kolları, kirli tunç rengindeydi. Tekrar başını kaldırdı. Gökle denizin birleştiği dumandan çizgiye dikkatle baktı. Fakat görünürde bir şey yoktu.
Bu, her gece uykusunda kendini kurtarmak için birçok gemilerin pupa yelken
geldiğini gören zavallı eski bir Türk forsasıydı. Esir olalı kırk seneden ziyâde130 geçmişti. Otuz yaşında dinç, levent, kuvvetli bir kahramanken Malta korsanlarının
eline düşmüştü. Yirmi sene onların kadırgalarında kürek çekti. Yirmi sene, zincirle
iki ayağından rutubetli bir geminin dibine bağlanmış yaşadı. Yirmi senenin yazları, kışları, rüzgârları, fırtınaları, güneşleri onun granit vücudunu eritemedi. Zincirleri küflendi, çürüdü, kırıldı. Yirmi sene içinde birkaç defa halkalarını, çivilerini
değiştirdiler. Fakat onun çelikten daha sert adaleli bacaklarına bir şey olmadı.
Yalnız abdest alamadığı için üzülürdü. Dâima güneşin doğduğu tarafı soluna
alır, gözlerini kıbleye çevirir, beş vaktini gizli gizli, işaretle eda ederdi. Elli yaşına
gelince korsanlar onu “Artık iyi kürek çekemez!” diye çıkarıp bir adada satmışlardı.
Efendisi bir çiftçiydi. On sene kuru ekmekle onun yanında çalıştı. Allah’a çok
şükrediyordu. Çünkü artık bacaklarından mıhlı değildi. Abdest alabiliyor, tam
kıblenin karşısına geçiyor, unutmadığı âyetlerle namaz kılıyor, dua edebiliyordu.
Bütün ümidi memleketine, Edremit’e kavuşmaktı. Otuz sene içinde hiç ümidini
kesmedi. “Öldükten sonra dirileceğime nasıl inanıyorsam, elli yıl esirlikten sonra
da memleketime kavuşacağıma öyle inanırım!” derdi. En şanslı, en meşhur Türk
gemicilerindendi. Daha yirmi yaşındayken Tarık Boğazı’nı geçmiş, poyraza doğru
haftalarca, aylarca, kenar kıyı görmeden gitmiş, rast geldiği ücra adalardan cizyeler almış, irili ufaklı donanmaları tek başına hafif gemisiyle berbat etmişti.
O vakitler Türkeli’nde namı dillere destandı. Padişah bile kendisini saraya çağırtmıştı, maceralarını dinlemişti. Çünkü Hızır Aleyhisselam’ın gittiği diyarları
dolaşmıştı. Öyle denizlere gitmişti ki üzerinde dağlardan, adalardan büyük buz
parçaları yüzüyordu. Oraları tamamıyla başka bir cihandı. Altı ay gündüz, altı
ay gece olurdu. Karısını işte bu, senesi bir büyük günle bir büyük geceden ibaret
olan başka cihandan almıştı. Gemisi altın, gümüş, inci, elmas, esir dolu vatana dönerken kenarsız denizin ortasında evlenmiş; oğlu Turgut, Çanakkale’yi geçerken
doğmuştu. Şimdi kırk beş yaşında olmalıydı. Acaba yaşıyor muydu? Hayalini
unuttuğu karlardan beyaz karısı acaba hâlâ sağ mıydı? Kırk senedir yalnız taht
yerinin, İstanbul’un minerali ufku hayalinden hiç silinmemişti.
“Bir gemim olsa gözümü kapar, Kabataş’ın önüne demir atarım.” diye düşünürdü.
Altmış yaşını geçtikten sonra efendisi onu sözde azat etti. Bu azat etmek değil;
sokağa, açlığa, perişanlığa atmaktı. İhtiyar esir bu viran bağın içindeki harap kulübeyi buldu. İçine girdi. Kimse bir şey demedi. Ara sıra kasabaya iniyor, ihtiyarlığına acıyanların verdiği ekmek parçalarını toplayıp dönüyordu. On sene daha
geçti. Artık hiç kuvveti kalmamıştı. Hem bağ sahibi de artık kendisini istemiyordu.
Nereye gidecekti?
Fakat işte eskiden beri gördüğü rüyaları yine görmeye başlamıştı. Kırk senelik
bir rüya… Türklerin, Türk gemilerinin gelişi…
Gözlerini kadit131 elleriyle iyice ovdu. Denizin gökle birleştiği yere yine baktı.
Evet, mutlaka geleceklerdi. Buna o kadar emindi ki…
Kırk sene görülen bir rüya yalan olmaz, diyordu.
Kulübe duvarının dibine uzandı. Yavaş yavaş gözlerini kapadı. İlkbahar, bir
ümit tufanı gibi her tarafı parlatıyordu. Martıların:
— Geliyorlar, geliyorlar; seni kurtarmaya geliyorlar, gibi işittiği tatlı seslerini dinleye dinleye daldı. Duvar taşlarının arasından çıkan kertenkeleler üzerinde
geziniyorlar, çuvaldan esvabının içine kaçıyorlar, gür beyaz sakalının üstünde oynaşıyorlardı. İhtiyar esir, rüyasında ağır bir Türk donanmasının limana girdiğini
görüyordu. Kasabaya giden yola birkaç bölük asker çıkarmışlardı. Al bayrağı
uzaktan tanıdı. Yatağanlar,132 kalkanlar güneşin aksiyle parlıyordu.
— Bizimkiler! Bizimkiler, diye bağırarak uyandı.
Doğruldu. Üstündeki kertenkeleler kaçıştılar. Hakîkaten karşısına bir donanma gelmişti. Kadırgaların, yelkenlerin, küreklerin biçimine dikkat etti. Sarardı.
Gözlerini açtı. Kalbi hızla çarpmaya başladı. Ellerini göğsüne koydu. Bunlar Türk
gemileriydi. Kenara yanaşıyorlardı. Gözlerine inanamadı. “Acaba rüyam devam
mı ediyor?” şüphesine düştü. Fakat uyanıkken rüya görülür müydü? Kanaat getirmek için elini ısırdı. Yerden sivri bir taş parçası aldı, alnına vurdu. Evet, işte hissediyordu. Uyanıktı. Gördüğü rüya değildi. O uyurken donanma burnunun arkasından birdenbire zuhur etmiş olacaktı. Sevinçten, hayretten dizlerinin bağı çözüldü.
Hemen çöktü. Kenara çıkan bölükler, ellerinde al bayraklar, kalenin etrafına doğru
ilerliyorlardı. Kırk senelik bir beklemenin son azmiyle davrandı. Birden kemikleri
çıtırdadı. Badem ağaçlarının çiçekli gölgeleriyle örtülen yoldan yürüdü. Kenara
doğru koştu, koştu, koştu… Karaya çıkan askerler, ak sakallı bir ihtiyarın kendilerine doğru koştuğunu görünce:
Dur, diye bağırdılar. İhtiyar durmadı, bağırdı:
Ben Türk’üm, oğullar; ben Türk’üm!
Askerler onun yaklaşmasını beklediler. İhtiyar, Türklerin yanına yaklaşınca
önüne ilk geleni tutup öpmeye başladı. Gözlerinden yaşlar akıyordu. Hâline bakanların hepsi müteessir olmuştu. Biraz heyecanı sükûn bulunca ona sordular:
İhtiyarın etrafındaki askerler birbirine karıştı. Bir çığlıklar koptu. “Bey’e haber
verin! Bey’e haber verin!” diye bağrışıyorlardı. İhtiyarın kollarına girdiler. Kuş gibi
deniz kenarına uçurdular. Bir sandala koydular. Büyük bir kadırgaya çıkardılar.
Askerin içinde onun menkıbelerini bilmeyen, şöhretini duymayan yoktu. Biraz
güvertede durdu. Sevinçten, kırk senedir hasret kaldığı millettaşlarını görmekten
şaşırmış, aptallaşmıştı. Ayağına bir şalvar geçirdiler. Sırtına bir kaftan attılar. Başına bir kavuk koydular.

Haydi, Bey’in yanına!
Kendini kadırgaya getiren askerlerle beraber büyük geminin kıçına doğru yürüdü. Kara pala bıyıklı, sırmalı esvabının üzerine demir, çelik zırhlar giymiş iri bir
adamın karşısında durdu.
— Sen Kara Memiş misin?
— Evet, dedi.
— Hızır Aleyhisselam’ın geçtiği yerlerden geçen sen misin?
— Benim.
— Doğru mu söylüyorsun?
— Ne yalan söyleyeceğim?
— Aç bakayım sağ kolunu! İhtiyar kaftanının altından kolunu çıkardı. Sıvadı. Bey’e uzattı. Pazusunda haç şeklinde derin bir yara izi vardı. Bu yarayı, gecesi
altı ay süren bir adadan karısını kaçırırken almıştı. Bey ellerine sarıldı. Öpmeye
başladı.
— Ben senin oğlunum, dedi.
— Turgut musun?
— Evet…
İhtiyar sevincinden bayılmıştı. Kendine gelince oğlu ona:
Ben karaya cenk için çıkıyorum. Sen gemide rahat kal, dedi.
Eski kahraman kabul etmedi:
Hayır. Ben de beraber cenge çıkacağım.
Çok ihtiyarsın baba.
Fakat kalbim kuvvetlidir.
Rahat et! Bizi seyret!
Kırk senedir dövüşe hasrettim.
Oğlu:
— Vurulursun! Vatana hasret gidersin, diye onu gemide bırakmak istedi.
Kara Memiş, o vakit, birdenbire gençleşmiş bir kaptan gibi doğruldu. Duramıyordu. Kalkan, kılıç istedi. Sonra geminin kıçında sallanan sancağı göstererek:
— Şehit olursam bunu üzerime örtün! Vatan al bayrağın dalgalandığı yer
değil midir, dedi.
Büyük kubbeli serin dîvan, bugün daha sâkin, daha gölgeliydi. Pencerelerinden
süzülen mavi, mor, sincabî bahar ışıkları, çinilerinin yeşil derinliklerinde birikiyor, koyulaşıyordu. Yüksek ipek şiltelere diz çökmüş yorgun vezirler önlerindeki
halının renkli nakışlarına bakıyorlar; uzun beyaz sakalını zayıf eliyle tutan yaşlı
Sadrazam’ın sönük gözleri, gayet uzak, gayet karanlık şeyler düşünüyor gibi, var
olmayan noktalara dalıyordu.
— Cesur bir adam gerekli, paşalar, dedi. Biz onun sırmalara, altınlara, elmaslara gark ederek133 gönderdiği elçisine Padişah’ımızın elini öptürmedik, ancak
dizini öpmesine müsaade ettik. Şüphesiz o, karşılığını vermeye kalkacak.
— Şüphesiz.
— Hiç Şüphesiz.
— Mutlaka.
Kubbealtı vezirlerinin tamamıyla kendi fikrine olduğunu anlayan Sadrazam,
düşündüğünü daha açık söyledi:
— O hâlde bizden elçi gidecek adamın çok cesur olması gerek! Öyle ki, ölümden korkmasın. Devletinin şanına dokunacak hareketlere karşı koysun. Ölüm korkusuyla, uğrayacağı hakaretlere boyun eğmesin…
— Evet!
— Hay hay!
— Çok doğru…
Sadrazam sakalından çektiği elini dizine dayadı. Doğruldu. Başını kaldırdı.
Parlak tuğları ürperen vezirlere ayrı ayrı baktı:
— Haydi öyleyse… Cesur bir adam bulun!.. dedi… Hoca takımından, Enderundan, dîvandan benim aklıma böyle gözü pek bir adam gelmiyor. Siz düşünün
bakalım…
Sofu, barışsever, sâkin Padişah’ın koca devletine, sessiz küçük bir Bey’in olan
dîvan düşünmeye başladı.
Bu elçi, yedi yıl sonra İlâhî takdirin “Yavuz!” namındaki yaman sillesiyle her gururunun, her cinayetinin cezâsını bir anda gören İsmail Safavi’ye gönderilecekti.
Şehzâdeliğini ata binmekten, cirit oynamaktan, silah kullanmaktan çok, kitapla
geçiren bilge Bayezid’in yaradılışı son derece uysaldı. Yalnız şiiri, bilgeliği, tasavvufu sever; savaştan, mücâdeleden nefret ederdi. Vezirler, sevgili padişahlarının
rahatını bozmamayı en büyük görevleri sanırlardı… Bununla birlikte sınırlarda
yine kavganın önü alınamıyordu. Bosna, Eflak, Karaman, Belgrat, Transilvanya,
Hırvatistan, Venedik seferleri birbirini izliyor; Modon, Koron, Zonkiyo, Santamavro ele geçiriliyordu. Sanki, İstanbul Fatihi’nin kararlılığıyla dehâsı -tahta geçer
geçmez, babasının heykelini, “Gölgesi yere düşüyor.” diye kırdırıp savaşa girmeye
kalkan- halefinin zamanında da sönmüyor; sönmez bir alev, bir ruh gibi yaşıyordu. Rahat istendikçe dert çıkıyordu. Hele Doğu…
Kan içinde, ateş, kıyım içinde kıvranıyordu. Yıkılan, sönen Akkoyunlu hanedanının yıkıntıları üstünde Şah İsmail serserisi saltanat kurmuştu. Geçtiği yerlerde
dikili ağaç bırakmayan, babasıyla büyükbabası Cüneyd’in öcünü aldığı için delice
bir gurura kapılan bu kudurmuş şah, akla gelmedik canavarlıklarla sağına soluna saldırıyordu. Kendine sığınanları bile, çağırdığı şölende, yemekmiş gibi kaynattırdığı büyük kazanlara atıp söğüş yapan, yendiği Özbek Padişahı’nın kafatasıyla
şarap içen bir acımasız şah, dünyada gerçekten eşi görülmemiş bir kıyıcıydı. Bayezit, dîvanının çelebi, sessiz, temiz huylu, dinine bağlı vezirleri onun işkencelerini
hatırlamaya dayanamazlardı. Bu kıyıcı, bir gün mutlaka bizim sınırımıza da saldıracak, Doğu illerini ele geçirmeye kalkacaktı. Bunu herkes biliyordu. Geçen yıl
Zülkadriye egemeni Alaüddevle’den nikâhla kızını istemişti. Alaüddevle’ye kızını
vermedi, İsmail uğradığı bu aşağılamaya öfkelendi; öç için Padişah’ın toprağından geçti. Savunmasız Zülkadriye topraklarına girdi. Diyarbekir, Harput kalelerini aldı. Sarp bir dağa kaçan Alaüddevle’nin oğlu ile iki torunu eline tutsak düştü.
Şah İsmail, bu zavallıları ateşte kızartıp kebap ettirdi. Etlerini kuzu gibi yedi.
Böyle korkunç bir şey Doğu’da yeni duyuluyordu. Savaş istemeyen Padişah, Ankara’ya, Yahya Paşa kumandasında bir ordu göndermekten başka bir şey yapmadı.
Bu Şah, kıyıcı olduğu kadar da kurnazdı… Osmanlı toprağına geçtiği için özür diliyor, birbiri arkasına elçiler gönderiyordu. O zamanlar Trabzon Valisi olan Şehzâde Yavuz, babası gibi dayanamamış, Tebriz sınırını geçmiş, Bayburt’a, Erzincan’a
kadar her yeri yağmalamış, hatta Şah’ın kardeşi İbrahim’i tutsak etmişti. İsmail’in
elçisi şimdi bu saldırıdan da yakınıyor, Osmanlı toprağına son akınlarının Padişah’ın devletine karşı değil, sırf Alaüddevle’ye karşı olduğunu tekrarlıyordu. İşte
dîvanda bu kurnaz, bu kıyıcı, acımasız türediye gönderilecek uygun bir elçi bulunamıyordu; çünkü kendini Osmanlı Hakanı ile bir tutan, hatta bütün Doğu’da
egemenlik kuran bu serseri, karşısında devleti temsil edecek adama kuşkusuz birçok densizlik yapacak; densizliklerine karşılıkta bulunanı ola ki kazığa vuracak,
derisini yüzecek, akla gelmedik korkunç bir işkenceyle öldürecekti. Sadrazam’ın
sağındaki, deminden beri bir mezar taşı gibi kımıltısız duran kırmızı tuğlu kavuk,
yerinden oynadı. Yavaş yavaş sola döndü:
— Ben, tam bu elçiliğe uygun bir adam biliyorum, dedi, babası benim yoldaşımdı. Ama devlet memurluğunu kabul etmez.
— Kim?
— Muhsin Çelebi.
Sadrazam bu adamı tanımıyordu. Sordu:
— Burada mı oturuyor?
— Evet.
— Ne iş yapıyor?
— Biraz zengindir. Vaktini okumakla geçirir. Tanımazsınız efendim. Hiç büyüklerle ahbaplık etmez. Büyük mevkiler istemez.
— Niye?
— Bilmem ama belki “düşüşü var” diye.
— Tuhaf…
— Ama çok yüreklidir. Doğrudan ayrılmaz. Ölümden çekinmez. Birçok kez
savaşmıştır. Yüzünde kılıç yaraları vardır.
— Bize elçi olmaz mı?
— Bilmem.
— Bir kere kendisini görsek…
— Bilmem, çağırınca ayağınıza gelir mi?
— Nasıl gelmez?
— Gelmez işte… Dünyaya minneti yoktur. Şah ile dilenci, gözünde birdir.
Devletini sevmez mi?
Sever sanırım.
O hâlde biz de kendimiz için değil, devletine hizmet için çağırırız.
Deneyiniz efendim….
Sadrazam, o akşam kâhyasını Muhsin Çelebi’nin Üsküdar’daki evine gönderdi.
Devlet, ulus hakkında bir iş için kendisiyle konuşacağını, yarın mutlaka gelmesi
gerektiğini yazmıştı.
Sabah namazından sonra sarayının selamlığında, Hint kumaşından ağır perdeli küçük loş bir odada kâtibinin bıraktığı kâğıtları okurken, Sadrazam’a, Muhsin
Çelebi’nin geldiğini bildirdiler.
Getirin buraya, dedi.
İki dakika geçmeden odanın sedef kakmalı, ceviz kapısından palabıyıklı, iri,
levent, şen bir adam girdi. İnce siyah kaşlarının altında iri gözleri parlıyordu.
Belindeki silahlık boştu. Bütün kullarının etek öpmesine, secdesine alışan Sadrazam, bir an eteğine kapanılmasını bekledi. Oturduğu mor çuha kaplı sedirin hep
öpülen ağır sırma saçağındaki yumağı, altından, içi boş küçük bir kafa gibi şaşkın
duruyordu. Sadrazam söyleyecek bir şey bulamadı. Böyle göğsü ileride, kabarık,
Beni istemişsiniz, ne söyleyeceksiniz efendim?
Şey…
Buyurunuz efendim.
Buyur oğlum, şöyle otur da…
Muhsin Çelebi çekinmeden, sıkılmadan, ezilip büzülmeden çok rahat bir hareketle kendine gösterilen şilteye oturdu. Sadrazam hâlâ ellerinde tuttuğu kıvrık
kâğıtlara bakarak içinden, “Ne biçim adam? Acaba deli mi?” diyordu. Ama hayır…
Bu çelebi, çok akıllı bir insandı! Yiğide, alçağa gerek duymayacak kadar bir serveti
vardı. Çamlıca ormanının arkasındaki büyük mandırayla büyük çiftliğini işletir,
namusuyla yaşar, kimseye eyvallah demezdi. Yoksula, zayıflara, gariplere bakar,
sofrasından konuk eksik olmazdı. Dinine bağlıydı. Ama tutucu değildi. Din, ulus,
Padişah aşkını ta yüreğinde duyanlardandı. Devletin büyüklüğünü, kutsallığını
anlardı. Tek ülküsü, “Allah’tan başka kimseye secde etmemek, kula kul olmamak”tı… Bilgisi, olgunluğu, herkesçe biliniyordu. İbn-i Kemal ondan söz ederken, “Beni
okutur!” derdi. Şâirdi. Ama ömründe daha bir tek kasîde yazmamıştı. Hatta böyle
övgüleri okumazdı bile…
Yaşı kırkı geçiyordu. Önünde açılan yükselme yollarından daha hiçbirine sapmamıştı. Bu altın kaldırımlı, mine çiçekli, cenneti andıran nurlu yolların sonunda, hep “kirli bir etek mihrabı” bulunduğunu bilirdi. İnsanlık onun gözünde çok
yüksek, çok büyüktü. İnsan yeryüzünün üzerinde, Tanrı’nın bir çeşit temsilcisiydi. Tanrı insana kendi ahlâkını vermek istemişti. İnsan, her varlığın üstündeydi.
Kuyruğunu sallaya sallaya efendisinin pabuçlarını yalayan köpeğe yaltaklanma
pek yakışırdı ama insan… Muhsin Çelebi her türlü aşağılanmayı sindirerek yüksek
mevki tepelerine iki büklüm tırmanan maskara, tutkulu insanlardan, kendine saygı duymayan kölelerden, güçsüzler gibi yerlerde sürünen pis kölelerden tiksinirdi.
Hatta bunları görmemek için insanlardan kaçar olmuştu. Yalnız savaş zamanları Guraba Bölüklerine kumandanlık için ortaya çıkardı. Huzurda serbest, içinden
geldiği gibi oturuşu Sadrazam’ı çok şaşırttı. Ama kızdırmadı:
Tebriz’e bir elçi göndermek istiyoruz. Tarafımızdan sen gider misin oğBen mi?
Evet
Ne ilgisi var?
Aradığımız gibi bir adam bulamıyoruz da…
Ben şimdiye kadar devlet memurluğuna girmedim.
Niçin girmedin?
Muhsin Çelebi biraz durdu. Yutkundu, Gülümsedi.
— Çünkü ben boyun eğmem, el etek öpmem, dedi. Oysa zamanın devletlileri
mevkilerine hep boyun eğip, el etek, hatta ayak öpüp, bin türlü yaltaklanmayla,
ikiyüzlülükle, dalkavuklukla çıktıklarından, çevrelerine hep bu aşağılayıcı
geçmişlerin çirkin hareketlerini tekrarlayanları toplarlar. Gözdeleri, nedimeleri,
korudukları, hep alçak ikiyüzlüler, ahlâksız dalkavuklar, namussuz maskaralardır.
Yiğit, doğru, kendisine saygılı, özgür vicdanının sesine kulak veren bir adam
gördüler mi hemen kin bağlarlar, yıkmaya çalışırlar. Gedik Ahmet Paşa niçin
hançerlendi, Paşam?
Sadrazam yavaşça dişlerini sıktı. Gözlerini süzdü. Tuttuğu kâğıdı buruşturdu.
Öfkelenmiyordu. Ama öfkelendiği zamanlarda olduğu gibi, yanaklarına bir titreme geldi. Vezir iken değil, hatta daha Beylerbeyi iken bile karşısında akranlarından
kimse ona böyle açıkça söz söyleyememişti. Yine “Acaba deli mi?” diye düşündü.
Deli değilse… Bu ne küstahlıktı? Bu derece küstahlık, dünya düzenine karşı çıkmak
değil miydi? Gözlerini daha beter süzdü. İçinden: “Şunun başını vurdursam…”
dedi. Kapıcılara bağırmak için ağzını açacaktı. Ansızın vicdanının -neresi olduğu
bilinmeyen bir yerinden gelen- derin sesini işitti: “İşte sen de yaltaklanma, ikiyüzlülük, dalkavukluk yollarından yükselenler gibi, dürüstçe bir sözü çekemiyorsun!
Sen de karşında yiğit bir insan değil, ayaklarını yalayan bir köpek, hor görülmenin
altında iki kat olmuş bir maskara, bir rezil istiyorsun!”
Süzük gözlerini açtı. Avucunda sıktığı kâğıdı yanına koydu. Yine Muhsin Çelebi’ye baktı. Ortasında geniş bir kılıç yarasının izi parlayan yüksek alnı… Al yanakları… Yeni tıraşlı beyaz, kalın boynu… Biraz büyücek, eğri burnu… İnce sarığı…
Tıpkı, Şehnâme sayfalarında görülen eski kahramanların resimlerine benziyordu.
Evet, bu alnında yarası görülen kılıcın yere düşüremediği canlı bir kahramandı.
İnsaflı Sadrazam, vicdanının ruhunda yankılanan sesini, gururunun karanlığıyla
boğmadı. “Tam bizim aradığımız adam işte…” dedi. Bu kadar korkusuz bir adam,
devletine, ulusuna yapılacak hakareti de çekemez, ölümden korkarak, göreceği
hakaretlere eyvallah diyemezdi. Kavuğu hafifçe salladı:
Seni Tebriz’e elçi göndereceğiz.
Muhsin Çelebi sordu:
— Katınızda bu kadar nişancılar, kâtipler, hocalar var. Niçin onlardan birini
seçmiyorsunuz?
— Sen, Şah İsmail denen kötü ruhlu adamın kim olduğunu biliyor musun?
— Biliyorum.
— Devletini seviyor musun?
— Seviyorum.
Yüce Sadrazam doğruldu. Arkasına dayandı:
— Pekâlâ öyleyse… dedi; bu kötü ruhlu adam “elçiye zeval yok” kuralını kabul etmez. Bizimle boy ölçüşme davasındadır. Er meydanında bize yapamadıklarını, bizim göndereceğimiz elçiye yapmak ister. Ola ki işkenceyle idam eder. Çünkü
Tanrı’dan korkusu yoktur. Oysa elçimize yapılacak hakaret devletimize demektir.
Bize öyle bir adam gerekli ki, hakaret görünce başından korkmasın… Bu hakareti
aynen o kötü ruhlu adama iâde etsin… Devletini seversen, sen bu fedâkârlığı kabul
edeceksin!
Muhsin Çelebi hiç düşünmedi:
— Ettim efendim ama bir koşulum var, dedi.
— Ne gibi.
— Mademki bu bir fedâkârlıktır, ücretle olmaz. Karşılıksız olur. Devlete karşı ücretle yapılacak bir fedâkârlık, ne olursa olsun, gerçekte kişisel bir kazançtan
başka bir şey değildir. Ben maaş, makam, ücret filan istemem… Karşılık beklemeden bu hizmeti görürüm. Koşulum budur!
— Ama oğlum, bu nasıl olur? Onun elçisi çok ağır giyinmişti. Atları, hizmetkârları kusursuzdu. Bizim elçimizin atları, hizmetkârları, giysileri daha gösterişli,
daha ağır olmalı… Bunlar için mutlaka hazineden sana birkaç bin altın vereceğiz.
Muhsin Çelebi döndü. Önüne baktı. Sonra başını kaldırdı:
— Hayır, dedi, hazineden bir pul almam. Gerekli göz alıcı muhteşem takımlı
atları, süslü hizmetkârları ben kendi paramla düzeceğim. Hatta…
Sadrazam gözlerini açtı.
— Hatta sırtıma Şah İsmail’in ömründe görmediği ağır bir şey giyeceğim.
— Ne giyeceksin?
— Sırmakeş Toroğlu’ndaki, kumaşı Hint’ten, harcı Venedik’ten gelme, ‘Pembe
İncili Kaftan’ı alacağım.
— Ne?.. O kadar parayı nereden bulacaksın, oğlum?
Sadrazamın şaşmaya hakkı vardı. Bir ay önce tamamlanan, üzeri ender bulunur pembe incilerle işlemeli bu kaftanın ününü İstanbul’da duymayan yoktu.
Vezirler, elçiler, Padişah’a armağan etmek için Toroğlu’na başvurdukça, o fiyatını
artırıyordu. Muhsin Çelebi bu ünlü kaftanı nasıl alacağını anlattı:
— Çiftliğimle mandıramı ve evimi rehine vereceğim. Tüccarlardan on bin
altın borç toplayacağım, iki bin altını atlarla hizmetkârlara harcayacağım. Geriye
kalan sekiz bin altınla da bu kaftanı alacağım.
Sadrazam bu davranışı uygun bulmadı:
— Geldikten sonra bu kaftan senin işine yaramaz. Yalnız bir gösteriş aracıdır. Mallarını elinden çıkaracaksın. Yoksul düşeceksin.
— Hayır, sekiz bin altına alacağım kaftanı altı ay sonra Toroğlu benden yedi
bin altına geri alır. Yedi bin altınla ben çiftliğimi rehinden kurtarırım. Geri kalan
borçlarımı ödeyemezsem varsın babamın yadigâr bıraktığı mandıram devlete
fedâ olsun… Devletten hep alınmaz ya… Biraz da verilir.
Muhsin Çelebi’yle konuştukça Sadrazam’ın şaşkınlığı artıyordu. Yüreği
rahatladı. İşte küstah, türedi bir Hükümdar’a haddini bildirmek için gönderilecek
uygun bir adam bulunmuştu. Gülüyor, ağır ağır kavuğunu sallıyordu. Dîvanın nâzik, korkak, hesapçı çelebileri canlarıyla mallarını çok severlerdi. Bunlardan biri
elçi gönderilse, devletinin onurundan çok alacağı bağışı düşünerek, kendisine yapılan her hakareti kabul edecekti. Sadrazam, Muhsin Çelebi’yi yemeğe alıkoymak
istedi. Başaramadı, giderek onu ta sofaya kadar uğurladı.
Altı ay içinde Muhsin Çelebi büyük çiftliğini, mandırasını,
evini, dükkânlarını, bahçesini, bostanını rehine koydu. Tüccarlardan para topladı. Atlarını düzdü. Bunların hepsi gerçekten eşi görülmedik derecede göz alıcıydı. Dönüşte yedi
bin altına iâde etmek koşuluyla Toroğlu’ndan ünlü ‘Pembe İncili Kaftan’ı da aldı.
Genç karısıyla iki küçük çocuğunu akrabasından birinin evine bıraktı. Altı aylık
nafakalarını ellerine verdi. Sonra Padişah’ın mektubunu koynuna koyarak yola
düzüldü. Konak konak ilerledikçe bu yeni elçinin gösterişi, zenginliği, hele incili kaftanının ünü bütün Anadolu’dan geçerek Şah İsmail’in ülkesine ulaşıyordu.
Muhsin Çelebi bir gün Tebriz Kalesi’ne büyük bir gösterişle girdi. Bu küçük başkentin, süse, zenginliğe, renge, süs eşyasına tutkun halkı, İstanbul elçisinin kaftanını
görünce şaşırdı. Kent, saray, bütün encümenler kaftanın hikâyesiyle doldu. Şah
İsmail, ‘Pembe İnci’yi yalnız masallarda işitmiş, daha nasıl şey olduğunu görmemişti. Kendisinin daha görmediği şeye sahip olan bu zengin elçiye karşı içinden
derin bir kin duydu. Onu hakareti altında ezmeye karar verdi. Huzuruna kabul
etmezden önce tahtının arkasına cellatları hazırlattı. Tahtının önündeki ipekli kumaştan şilteleri, ipek seccadeleri kaldırttı. Sağında vezirleri, solunda savaşçıları
duruyorlardı.
Muhsin Çelebi, geniş somaki kemerli açık kapıdan rahat adımlarla girdi. Yürüdü. Başı her zamanki gibi yukarıda, göğsü her zamanki gibi ilerideydi. Koynundan
çıkardığı Padişah mektubunu öptü. Başına koydu. Sonra altın tahtın üstüne -allı,
yeşilli, mavili, morlu ipek yığınlarına sarılmış, sarmalarla, tuğlarla, sancaklarla
çevrelenmiş- garip bir yırtıcı kuş sessizliğiyle tünemiş şaha uzattı. Ayağı öpülmeyen şah kızgınlığından sapsarı kesildi. Gözlerinin beyazları kayboldu. Mektubu
aldı. Muhsin Çelebi, tahtın önünden çekilince şöyle bir çevresine baktı. Oturacak
bir şey yoktu. Gülümsedi. İçinden, “Beni zorla ayakta, saygı duruşunda tutmak istiyorlar galiba…” dedi. Bir an düşündü. Bu harekete nasıl karşılık vermeliydi? Hemen sırtından ‘Pembe İncili Kaftan’ını çıkardı. Tahtın önüne yere serdi. Şah İsmail,
vezirleri kumandanları aptallaşmışlar, şaşkınlık içinde bakıyorlardı. Sonra bu değerli kaftanın üzerine bağdaş kurdu. Dev, ejderha resimleri işlenmiş sivri kubbeyi,
yaldızlı kemerleri çınlatan gür sesiyle:
— Mektubunu verdiğim büyük Padişah’ım, Oğuz Kara Han soyundandır,
diye haykırdı. Dünya yaratıldığından beri onun atalarından kimse kul olmamıştır. Hepsi Padişah, hepsi Hakan’dır. Ataları doğuştan beri Hükümdar olan bir Padişah’ın elçisi, hiçbir yabancı Padişah karşısında dîvan durmaz. Çünkü dünyada
kendi Padişah’ı kadar soylu bir Padişah yoktur… Çünkü…
Muhsin Çelebi, Türkçe bağırdıkça Türkçe bilmeyen Şah kızıyor, sararıyor, morarıyor, elinde heyecandan açamadığı mektup tir tir titriyordu… Tahtının arkasındaki cellatlar kılıçlarını çekmişlerdi. Muhsin Çelebi bağırdı, çağırdı. Danışmanlar,
vezirler, cellatlar, savaşçılar hükümdarlarının sabrına, buna dayanmasına şaşıyorlardı. Hatta içlerinden birkaçı mırıldanmaya başladı. Muhsin Çelebi sözünü
bitirince izin filan istemedi, kalktı. Kapıya doğru yürüdü. Şah İsmail taş kesilmişti. Çaldıran’da kırılacak olan gururu, bugün bu tek Türk’ün ateş bakışları altında
erimişti. Muhsin Çelebi dışarı çıkarken kendi gibi şaşkınlıktan donan nedimelerine:
Şunun kaftanını veriniz, dedi.
Savaşçılardan biri koştu. Tahtın önünde serili kaftanı topladı. Türk elçisine yetişti:
Buyurun, kaftanınızı unuttunuz.
Muhsin Çelebi durdu. Güldü. Çıktığı kapıya doğru dönerek Şah’ın işiteceği yüksek bir sesle:
— Hayır, unutmuyorum. Onu size bırakıyorum. Sarayınızda büyük bir Padişah elçisini oturtacak seccadeniz, şilteniz yok… Hem bir Türk, yere serdiği şeyi bir
daha arkasına koymaz… Bunu bilmiyor musunuz, dedi.
Geçtiği yollardan gece gündüz dörtnala döndü. Üsküdar’a girdiği zaman, Muhsin Çelebi’nin cebinde tek bir akçe kalmamıştı. Süslü hizmetkârlarına dedi ki:
— Evlâtlarım! Bindiğiniz atları, haşaları, takımları, üstünüzdeki giysileri,
belinizdeki değerli taşlarla süslü hançerlerinizi size bağışlıyorum. Bana hakkınızı
helal ediyor musunuz?
— Ediyoruz… Ediyoruz…
— Anamızın ak sütü gibi.
Karşılığını alınca onları başından savdı. Derin bir soluk aldı. Evine uğramadan,
deniz kıyısına koştu. Bir kayığa atladı. Sadrazamın konağına gitti. Mektubu Şah’a
verdiğini, hiçbir hakarete uğramadığını, Şah’ın iznini bile almaksızın habersizce
kalkıp İstanbul’a döndüğünü söyledi. Zaten Sadrazam, onun görevini hakkıyla yerine getireceğine son derece güveniyordu. Yollar, derebeyleri, aşiretlerle ilgili bazı
şeyler sordu. Çelebi kalkıp çekileceği zaman:
Ben satın almak istiyorum oğlum, kaftanın burada mı, dedi.
Hayır, getirmedim.
Acemistan’da mı sattın?
Hayır, satmadım.
Çaldırdın mı?
Hayır.
Ya ne yaptın?
Sadrazam üsteledi, tekrar tekrar sordu. Kaftanın ne olduğunu bir türlü anlayamadı. Muhsin Çelebi yaptığıyla övünecek kadar küçük ruhlu değildi. O akşam
Üsküdar’a döndü. Ertesi gün yedi bin altını geri almak için kendisini bulan sırmakeş Toroğlu’na da kaftanı ne yaptığını söylemedi. Meraklı İstanbul’da hiç kimse,
ünlü ‘Pembe İncili Kaftan’ın nasıl, nerede, niçin bırakıldığını öğrenemedi. Tebriz
Sarayı’ndaki serüven, tarihin karanlığına karıştı, sır oldu. Ama eski zengin Muhsin Çelebi, bu kaftan için girdiği borçları verip çiftliğini, mandırasını, iratlarını rehinden kurtaramadı. Elçilikten yadigâr kalan atıyla değerli taşlarla süslü takımını
satıp Kuzguncuk’ta minimini bir bahçe aldı. Onu ekip biçti. Çoluğunun çocuğunun
ekmeğini çıkardı. Ölünceye kadar Üsküdar Pazarı’nda sebze sattı. Pek yoksul, pek
acı, pek yoksun bir hayat geçirdi. Ama yine de ne kimseye boyun eğdi ne de bütün
servetini bir anda yere atmakla gösterdiği fedâkârlık üzerine gevezelikler yaparak
boşu boşuna övündü.
Vatan ne Türkiye’dir Türklere ne Türkistan,
Vatan büyük ve müebbet bir ülkedir: Turan…
Ziya Gökalp
Bu serin ve karanlık Eylül gecesinin yıldızsız gökyüzü altında meyus134 ve mustarip Selanik, sanki gündüz nümayişlerden,135 heyecanlardan, gürültülerden yorulmuş gibi, baygın ve sâkin uyuyordu.
Rıhtım tenha idi. Olimpos Palas’ın, Kristal’in, Splandit Palas’ın diğer küçük
gazinoların lambaları çoktan sönmüştü. Katolik Kilisesi’nin hâkim ve müstevlî136
çanı saat üçü vuruyor, hiddetli bir âhenkle bazen yavaşlayarak, bazen coşarak
devam eden haris137 tanîni138 karanlıklara yayıyor, altınlı para ve çıkar rüyaları
gören rahat Yahudi mahallerinin üzerinde dalgalanıyor, sonra ta yukarılara, mert
ve sessiz Türk mahallesinin sık ve geniş çatılarına doğru yükseliyordu. Kenara çarpan siyah köpüklü deniz, hava gazlarının donuk ışıklarından uçan ölüm renginde
parlamaların içinde, keder ve elem sesleri çıkararak ağlıyor, sanki bu sonucu görünmeyen, bu, sabahın açık ve mavi ufkunu, beyaz ve mor sisli Olimpos dağlarını,
o geçmiş ve masal vatanını yutan, yok eden geçici yokluğun bu siyah ve yırtıcı
gecenin gizli kinlerini açığa çıkarmak istiyordu.
Biraz ötede, tramvay yolunu tamir etmek için yığılmış parke taşlarının ilerisinde, denize inen küçük merdivenin başında, hareketsiz ve cisimsiz bir gölge dimdik
duruyor, önündeki korkunç karanlığın derinliklerinde fennin bir hayat ve cesaret
nuru gibi dolaşan, görünmez düşmanları arayan büyük gözünü, Karaburun’un
projektörünü seyrediyordu. O kadar dalgındı ki bekçinin İkinci Cadde’deki yaya
kaldırımına düzensiz aralıklarla inen sopasını, geç vakit yeşil masadan dönen zengin ve ecnebi kumarcıların aceleci arabalarını duymuyor; lastik tekerlekli arabalar içinde geniş ve yüksek şapkalarının altına üşümüş gibi büzülen yarım gecelik
sarhoş aşıklarla dudak dudağa öpüşerek geçen artistlerin, medenî ve asil Batı’nın
vahşi Türkiye’ye bir hediyesi olan bu kibar ve imtiyazlı kadınların arsız kahkahalarını işitmiyordu. Güya bir kısmı eriyerek deniz hâlinde, ayaklarının dibinde fısıldayan bu yoğun ve umûmî karanlık gözlerinden ruhuna giriyor, bütün damarlarına
yayılıyor, kalbine doluyor, şuurunu belirsiz bir yokluğa döndürüyordu. Bu yokluk
içinde bir an, sersem ve hissiz kaybolurken Karaburun projektörünün birden baş
göstermesi, uyuşuk aklında yeni ve beklenilmez parıltıları alevlendiriyor, onu düşünmeye sevk ediyordu. Bu zavallı, düşünceli gölge, gayet saygıdeğer bir genç
mühendis Kenan Bey’di. Ecnebi ve Levanten139 toplantı yerlerinde ‘kendi milletini
üstün gören’ ve ‘hayvanlık’ denilen Türklükten nefretle, Türklüğe yani medeniyetsizliğe karşı olan kinle, Avrupa, halk ile olan hoş birlikteliğinin usulündeki duruş ve
yeteneğiyle, nazikliğiyle, şen ve şuhluğu ile meşhurdu. Tahsilini Paris’te bitirmişti.
On-on bir sene önce memleketine dönünce -Paris’ten her gelen gibi o da- dolgun
bir maaşla İzmir’e gitmiş, orada âşık olduğu güzel bir İtalyan kızla evlenmişti…
İşte bu gece ne yapacağını bilemiyordu. Kırk sekiz saatin feci ve inanılmaz tarihi
sinirlerine dokunmuştu. İki defa depodaki yalısının önüne kadar gitti. Fakat içeri
giremedi. Tekrar arabaya atladı. Döndü. Lânetlerden kaçan bir hain, arkasından
koşulan bir suçlu gibi karanlık sokaklarda kaybolmak istedi. Dolaştı, dolaştı. Tekrar
rıhtıma çıktı. Hırsız adımlarla deniz kenarına geldi. Uykuda gezen bir adam tavrıyla:
Bu nasıl olur? Bu nasıl olur?
İşittiklerinin, gördüklerinin, gazetelerde, ilâvelerde okuduklarının gerçek olmasına akıl erdiremiyordu: Acaba bunlar bir rüya, bir kâbus mu idi?
Fakat uyanıktı. Bunu duyuyordu. Şişen kalbi göğsünü acıtıyor, rutubetli bir hararet, şakaklarını yakıyor, ateşli bir sıtma ve görünmez sihirli kelepçeler gibi bileklerini sıkıyordu. Yirminci asrın orta yerinde, fertlerin, cemiyetlerin, devletlerin ve
milletlerin haklarının tamamıyla taayyün etmiş140 ümit olunurken bu korsan hücumu beklenir miydi? Bu ne kadar şenî141 bir cinayetti… Düşüncelerini daha ziyâde
ilerletemiyor, beyni uyuşuyor, dizleri kesiliyor, görmek için bir şey arıyormuş gibi,
karanlıklara bakıyordu.
O, harbi hiç sevmezdi. “Harp, hayattır!” diyen feylesofun kırmızı bir canavardan başka bir yaratık olamayacağını iddia eder, hayata sahip olanın “mücâdele”
filminin sosyolojide, insanlıkta da gerekli ve zorunlu bulunduğunu fenle, tecrübe
ile gösteren Darwin’den nefret ederdi. Gerçeğe dokunmayarak dâima hayal içinde
yaşayan tembel, korkak ve hasta düşüncelerin ortak şiiri, “insaniyet” hayali onun
mezhebiydi. Asıllarını, köklerini, ikinci sebeplerini bilmediği bir sürü “değer”, hayalindeki seraptan mabette, dumandan yontulmuş büyük ve vücutsuz putlar gibi,
yükselir; bu ismi var cismi yok tanrıların karşısında o dâima, ruhuyla secde ederdi.
Dokuz senedir masondu. Müfrit142 ve muhakeme143 kabul etmeyen derecede bağlı
olduğu Fran-Masonluktan başka dünyada bir hakîkat olamayacağına bütün vicdanıyla inanırdı. Ne an’ane144 ne mâzî ne vatan ne ırk tanırdı. Irk ve muhit teorisini, ruhu ve fikri hasta bütün zavallılar gibi inkâra kalkardı. Ne olduğunu açıkça
bilmediği bir amaç; “değer ve insanî iyilik” fikri, belli ve sabit anlamı olmayan bu
genel ve belirsiz iki kelime bütün mantıklara, bütün akıl yürütmelere, bütün bilime, bütün gerçeklere isyan eden yırtıcı ve vahşi bir din gibi, aklını çelişkiye düşürmüş, ruhunu katletmiş, onu oynayan ve yaşayan bir ceset hâline getirmişti. Evet,
o, dörtte üç büyüğü Yahudi ve Levanten olan sâdık kardeşleri ve kamaradları145
arasında önemli bir nüfuz ve itibara sahip, gayet tutucu bir masondu! Yakında
“Granmetr” bile olacaktı! Birden:
Oh… dedi.
Sanki bu karanlıklardan çıkan görünmez bir el, kalbine ateşten bir hançer
saplamıştı; hem Selanik’teki İtalyan Mason Locası’na mensuptu… Bunu hatırlamak vücudunun her noktasını sarstı. Sonra yine düşünmeye başladı. Öleceğini
zannetti. Yalnız kalbinin yeniden sıcak bir zehirle dolduğunu, göğsünün parçalanacak gibi acıdığını duyuyordu. Hal ve tarih birbirine karışarak heyecan hâlinde
beynine hücum ediyor; meçhul bir ağız tarafından kulaklarına fısıldıyormuş gibi
yerli yersiz birçok vak’a aklından geçiyor, birden ruhu, hissi, fikri, vicdanı, anlayışı
değişiyor, tutuşturucu bir ateş nöbeti varlığını eritiyor:
Ah, insaniyete hizmet eden Avrupalılar, diye söyleniyordu.
Avrupalıların evvelden önem vermediği, hatta bazı normal bulduğu hareketleri ansızın aklına geliyordu. İlk defa Fransa’yı hatırladı. Dâima değere, insanlığa
hizmet ettiğini haykıran bu millet, yüz senedir Afrika’yı kana boyuyor, sahranın146
silahsız, saf, mâsum, insan canlısı, ahlâklı ve asil evlâtlarını mitralyözlerle öldürüyor, huzurlu şehirleri, sâkin yuvaları seri ateşli toplarla yıkıyor, hiçbir suçu olmayan koca bir milleti esir yapıyor; vatanlarını, mallarını, çalıyor; ırzlarını, hayatlarını, ruhlarını zapt ediyordu. Cezayir, Tunus, Sahrayıkebir, Senegal, Madagaskar
ve ilah147… Son fethettikleri yerle, zavallı Fas’la Avrupa’daki kendi vatanlarının
yirmi katından daha fazla bir araziyi sahiplenmiş oluyorlardı. Bu gaddar Avrupa’nın sathı148 ancak on milyon kilometrekare murabbaydı.149 Hâlbuki Afrika’daki
Fransız müstemlekesi150 on milyon üç yüz bin kilometre! İnsanlığa Fransızlardan
daha çok hizmet etme fikrinde bulunan İngilizlerin yalnız Afrika’daki sömürgesi
on milyon kilometrekareden azdı. Bir vakitler, genel barıştan en çok bahsedildiği zaman, meşrûtiyete, hatta cumhuriyete sahip ve mükemmel idareli, küçük, fakat namuslu bir hükûmetceğizin üzerine aç ve kudurmuş bir hayvan gibi atılmış,
onu çatır çatır paralayarak yutmuştu. Zavallı Transval’in yalnız bir günahı vardı:
Zenginliği, altın madenlerinin bol bulunması! Almanya, İspanya, hatta Portekiz
ve Belçika’nın da büyük, önemli sömürgeleri vardı. İşte Afrika da bölünmüştü. Bu,
o kadar ortadaydı ki. Koca kıtada ancak Habeş ve Liberya gibi bir iki yerli ve bağımsız hükûmetceğiz kalmıştı. İtalya’ya da sömürgesi dar gelmişti… Şimdi beklenilmeyen, ümit ve hayal edilmeyen bir dakikada Trablus’a saldırıyor, elli senedir
süren “Afrika’yı Latinleştirmek” faciasının son perdesini açıyor veya kapatıyordu.
Bu nasıl bir insanlıktı? Bu iyiliğin, vahşilikten, barbarlıktan, yamyamlıktan ne farkı vardı? Silahsız Afrika’yı tamamıyla zapt eden bu yırtıcı, insafsız, müthiş Avrupalılar Asya’yı da paylaşıyor, bu tecavüzlerine soğukkanlılıkla: “Şark151 Meselesi!”
diyorlardı. Milyonlarca adamı insan yerine saymıyor, onlara hayvanlardan daha
aşağı muamele ediyorlardı. Kendi memleketlerinde yalandan iyilikler gösteren,
şefkat pazarları, şefkat kuruşları tesis eden; hatta hayvanları koruma cemiyetleri
oluşturan bu dolandırıcı, alçak Avrupalılar; zavallı Çin halkının sağlık ve afiyetini,
neslinin geleceğini korumak için afyonu yasaklayınca, birden kuduruyor, bütün
yüzlerini ortaya çıkarıyor; “Ticaretimize zarar gelir!” diye bu talihsiz hükûmeti
sıkıştırıyor, korkutuyor, tekrar afyona izin verdiriyordu… Ticâretlerini üç yüz milyon insanın sağlık ve afiyetinden, geleceğinden daha kıymetli görüyorlar, üç yüz
milyon Çinliye memleketlerindeki köpekler kadar değer vermiyorlardı. İngiltere,
Hindistan’ın kanını emiyor, bütün hazinelerini Avrupa’ya taşıyor, iki yüz doksan
beş milyon insanı hizmet hayvanı, yani at ve eşek gibi, her haktan mahrum, ken147 Ve benzerleri…
di hesabına çalıştırıyor; Rusya, Türk yurdunu akla gelmez gaddarlıklarla çiğniyor, İngiltere’yle, üç bin senedir yaşayan kadim bir milleti, viran olan İran’ı haritadan silmek, yeryüzünden kaldırmak için birleşiyorlardı… Türkiye’nin taksimi152
de muhakkaktı! Çünkü Asya yağmasına onu engel görüyorlardı. Evvelâ onu zayıf
bırakmak, mahvetmek lazımdı. Hemen bir asır önce Avrupalılar aleyhimize kalkmışlar, Navarin’de donanmamızı yakarak Yunanistan’ı icat etmişlerdi. Romanya,
Sırbistan, Karadağ, Bulgaristan, Şarki Rumeli, Cezayir, Tunus, Kıbrıs, Mısır, Sudan
yağmaları takip etmiş, sonunda son idam kararımız Reval Mülâkatı’nda verilmişti. Meşrûtiyet ilan edilince sözde bu karar geciktirildi. Hâlbuki bu geciktirme tamamıyla yalandı... Bizi dünya yüzünden kaldırmak için çizilen plan duruyordu.
Bosna-Hersek zorla alındı. Meseleler yine kalıcıydı; Makedonya Meselesi, Arnavut
Meselesi, Girit Meselesi, Boğazlar Meselesi, Şarkî Anadolu Meselesi, Mezopotamya
Meselesi, Irak Meselesi, Suriye’nin İstiklâl Meselesi ve ilah… Bu meseleler Avrupalıları birer birer halledecekti. Yalnız uygun vakitlerini bekliyorlardı… Bunları hızla düşünmek beynini döndürüyor, onu, asılmak için ipe doğru yürüyen, celladın
satırı altına başını uzatan mâsumun duyduğu o kadere razı, ümitsiz, fakat asil
korku ile titretiyordu. Vücudunda hiç kuvvet kalmadığını hissediyor, sebepsiz gözyaşlarıyla ağlamak, denize, bu erimiş yokluk gecesine mahvolmak istiyordu. İşte
Trablus Meselesi’nin uygun zamanı gelmişti. O da herkes gibi, his ve muhâkemesini birden kaybetmişti. Başı fenâ hâlde ağrıyor, şakaklarından kanlarının uğuldayarak geçtiğini işitiyor, karşısındaki kuzgun ve sonuçsuz karanlığa bakıyordu. Karaburun’un projektörü tekrar doğdu. Bu, uzun ve aydınlık bir hattı. Seri bir dâire
çizdi. Olimp’e dikildi. Şimdi gözleri bu ufkun ışığına dalıyor, bu ışığın içinde mavi
denizle, açık gökyüzüyle, sevimli kalesiyle, beyaz minareleriyle, nâzik ve sade evleriyle, yüksek hükûmet sarayıyla, Menşiye Mahallesi’nin sağındaki yeşil hurma
ormanıyla Trablus’un hayalini görüyordu.
Alçak düşman bu güzel memleketi topa tutmuş, zapt etmeye kalkmıştı ve bunun için ortada hiçbir sebep yoktu. Bu derece kaba ve alçak bir tecavüze kimler
cesaret ediyordu? Bu milletin içinde namuslu insan yok muydu? Bu millet baştan
aşağıya kadar korsan mıydı? Hükûmetleri bir ahlâka, bir vicdana sahip insanlardan ibaret değil miydi? Düşünüyordu. Projektörün ışığı tekrar söndü. Ufuk ve beyaz Trablus hayali kayboldu. Gözleri yine karanlıklara daldı… İtalya Başbakanı
Gioletti, Dışişleri Bakanı San Julianos da. Avrupa’da hükûmet adamlarının çoğu
gibi mason değil miydi? Şöhretli gran-metrleri, mason hükümdarları, mason
prensleri, mason lortları, mason milyonerleri, “Yalnız insanlık, başka bir şey yok!”
diyen fran-masonluk şimdi neredeydi?.. Başı dönüyordu. Düşeceğini zannetti. Bi152 Bölünmesi.
raz geri çekildi. Yukarı doğru yürümeye başladı. Yanından geçen devriyenin polisi
“Kimdir bu?” gibi yüzüne bakıyordu. Bütün hayatında ne kadar yanlış ve çürük
fikirlerle aldandığını; milliyetsizliğin, “Milletlerarası ve Masonluk” hülyasının biraz düşünebilen bir adamı hüngür hüngür ağlatacak derece gülünç bir budalalık
olduğunu anlıyor, istemeyerek içinden:
— Ben neyim, diye kendi kendine soruyor.
— Türk’üm, demeye cesaret edemiyor, şimdiye kadar ruhu zapt olunmuş
değersiz bir cesetten başka bir şey olmadığını anlayarak, bunun hiddetinden ve
utanmasından ağlamak istiyordu. O da Türkleri dünya yüzünden kaldırmak için
birbirleriyle tamamıyla birleşmiş olan Avrupalıların önemsiz bir kulu, itaat eden
bir hizmetçisi, sahibi olduğu bir kölesi değil miydi? Avrupalılara, Avrupalıların
âdetlerine, geleneklerine, terbiyelerine, görgülerine, muhitlerine, cemiyetlerine
tapmıyor muydu? Yabancılardan aldığı önemsiz bir nişan, bir madalya onu nasıl
deli gibi sevincinden çıldırtır ve iftihar ettirirdi?
Türkleri, Türklerin vatanını mesele mesele taksim edip taksit maddî olarak
parçalamaya çalışan bu yağmacı doymaz Avrupalılar mânevî saldırılarını da ihtimal etmiyorlardı. Dillerini, millî kültürlerini, ahlâklarını, terbiyelerini, âdetlerini
yayarak yüzyıldan beri içimizde yalnız isimleri “Türk ve Doğulu” kalmış müthiş
bir “renksiz ordusu” oluşturuyorlar, bu “renksiz”lerle gemlerimize saldırıyorlar,
bizi zayıflatıyorlar, milliyet ve Türklük fikrini fran-masonluk efsanesiyle boğuyorlardı. Düne gelinceye kadar kendisi bile; “Türk’üm!” demeye sıkılmıyor muydu? Ve
bu memlekette kendisi gibi büyüklüğünü, geçmişinin şerefini, dedelerinin şanını
bilmeyen, inkâr eden, milliyetinden utanan ne kadar Avrupalılaşmış renksiz vardı? Düşünüyor ve hızlı hızlı gidiyordu. Gümrüğün arkasına, yeni apartmanların
hizasına gelmişti.
Nereye gidiyorum, dedi.
Sabaha ancak birkaç saat vardı. Bu gece yatmayacak mıydı? Fakat nerede yatacaktı? Evini, yalısını hatırlayınca soğuk bir titreme duydu. Oraya nasıl gidecekti?
Artık o eve girerse nefretinden ve hiddetinden, acı ve pişmanlığından ölmeyecek
miydi? Tekrar döndü. Beyni sulanmış da kafasını duvarlarına çarpıyormuş gibi,
her adımda başında dayanılmaz bir acı duyuyordu. Yürüdü ve bilinçsiz bir hareketle Splendit Palas’ın önüne geldi. Camlı kapıdan görünen aydınlık ve taş koridorun sonunda, bir sandalye üzerinde garson uyukluyordu. Çan düğmesine bastı.
Garson birden uyandı ve çabuk adımlarla kapıya geldi. Açtı. Bu, kır bıyıklı, tahminen kırk yaşlarında bir Rum’du.
Oda var mı, diye sordu.
Garson anlamamış gibi yüzüne baktı. Sözde Türkçe bilmiyordu. Biraz tereddüt
ettikten sonra:
Malista…153 dedi.
Fakat karşısındakinin Rumca bilmediğine kanaat getirince tekrar iğrenç bir
Yahudi Fransızcasıyla ilâve etti:
İl ya, il ya; veuilles entrer.
Mermer basamaklı merdivenin başına gelince garson geride kaldı. Yine o yalnız
Selanik’e mahsus olan bozuk ve yanlış Yahudi Fransızcasıyla, “Siz çıkınız mösyö,
yukarıda odanız gösterilecek…” dedi. Bir düğmeye bastı. Yukarıda bir zilin çalındığı duyulur gibi oldu. Merdiveni yavaş yavaş çıkıyor, başının ağrısından gözleri kapanıyordu. Kendisini ortadaki salonun açık kapısı önünde buldu. İçeride gayet sarı
saçlı, beyaz kıyafetli Avrupalı bir kadınla, başı açık ve esmer bir delikanlı konuşup
gülüşüyordu. Gözlerini ovuşturarak gelen kuvvetli, çirkin ve biçimsiz garson onu
sağ tarafta tek yataklı odalardan birine götürdü. Çiy ve beyaz aydınlığı söndürüp
yalnız kalınca arkası üstü karyolaya uzandı. Soyunmaya, hatta potinlerini çıkarmaya gücü yoktu. Gözlerini kapadı. Kollarını başının üzerine çaprazvari koydu.
Uyuyamıyor, başının zonkladığını duyuyor, evini düşünüyordu! Karısı bu akşam onu beklemiş ve kim bilir ne kadar merak etmişti ama nasıl gidecekti? Kırk
sekiz saattir birbirini takip eden olaylar, haberler, onu şaşırtmış, varlığını, ruhunu değiştirmiş, karar verme yetisini kaybetmişti. Şimdi ne kadar güç durumda
kalmıştı… Hakaretin, tecavüzün, yolsuzluğun şiddetinden ansızın uyanan millet,
İtalyan Okulu’nun, acentesinin, hastanesinin, hatta konsolosluğun armalarını
parçalamış, bayrak direklerini kırmış, sancaklarını yırtmış, heyecanlı gösteriler
yapmıştı. Ne kadar İtalyan varsa şüphesiz hepsi kovulacaktı. İtalyan dostu görünecek bir Türk şüphesiz lânetler, nefretler içinde hor görülecek ve memleketten
dışarı çıkarılacaktı…
Başının ağrısından gözleri yaşarıyor ve akacak gibi oluyordu. Yüzükoyun döndü. Gözünün önüne karısı, çocuğu, evi geliyordu. O hiç böyle bir günü düşünmemiş, bu ana kadar huzurlu yaşamıştı. Bir İtalyan’la evlenmek, hayatını birleştirmek ona pek doğal görünmüş, hatta iftihar edilebilecek bir seçkinlik gibi gelmişti.
Avrupa’dan geldiği yılı, gençlik ve bekârlık günlerini hatırlıyor, geçmişi sesli bir
sinematograf hızıyla hayalinden geçiyordu. Grazza’yı ilk defa İzmir’de bir balo153 Evet.
da görmüş ve hayret etmişti. Bu kız eski Roma tarzında fantezi kıyafetler giyiyor
ve tıpkı İmparator Adriyan’ın metresi Antinous’a benziyordu. Avrupa’da eğitimi sırasında sanat tarihini incelerken hep Louvre Müzesi’ne gider, saatlerce bu
latif gözdenin heykeline bakardı. İzmir’de bu heykelin canlısını görmek onu deli
ediyordu. Grazia’ya hemen âşık olmuştu. Önce babasına kendisini tanıtmıştı. Bu
Mösyö, Vitalis isminde bir İtalyan mühendisti. Mesleklerinin bir olması ilişkilerinin
çabuk ilerlemesine sebep oldu. Mösyö Vitalis’in hükûmette görülecek işleri; memlekette çevrilecek birçok dalaveresi vardı.
Bu genç Türk’e mal bulmuş mağribî gibi sarıldı. Evine kabul etti. Onu âdeta
kendisine fahrî155 bir tercüman, fahrî bir komisyoncu yaptı. Fahrî olmakla beraber
gayet terbiyeli olan bu hizmetçi, ona istediği kadar iş buluyor, hilelerine, madrabazlıklarına, vurgunlarına yardım ediyor, hükûmetteki işlerini bir dakikada hallediveriyordu. Hem bu Türk zengindi. Kızına gayet değerli hediyeler veriyordu...
Fakat bedava ve sâdık tercümanının kızına âşık olduğunu, onunla evlenmek istediğini duyduğu anda çok hiddetlendi. Bir Türk’e kızını vermek... Bu mümkün müydü? Bir barbara, bir vahşiye, bir medeniyet düşmanına, hâsılı bir Türk’e nasıl kız
verilirdi? Şiddetle reddetti. Aradan birkaç ay geçti. Ancak tuhaftı; kızı da bu Türk’ü
istiyordu. Mösyö Vitalis, gençliğinden beri İspanya’da kurduğu şatoların temellerini birden kazılmış gördü. Büyük bir çıkar onu bekliyordu... Biraz feylesoflaştı, biraz
âlimleşti. İtalya’da, aç, sefil günlerde bütün ruhuyla itikat ettiği sosyalizm kuramları davasına geri döndü. Bir gün kızına dedi ki:
Bu Kenan’ın bir Türk olduğunu düşünsene!
Asla, asla! Kenan asla bir Türk değildir ve asla bir Türk olamaz...
Sonra uzun uzadıya muhabbet ettiler. Mösyö Vitalis, kızına tarihten, ensabiyet157 ilminden bahsetti; Bizans İmparatorluğu’nu zapt eden Türkler ancak bir
avuçtu... Bugün görülen Rumeli ve Anadolu halkı hep Rum’du. Fakat zorla dinleri
değiştirilmişti. Evet Kenan da bir Rum çocuğuydu. Türkiye, Avrupalılar tarafından
paylaşıldıktan sonra, hiç şüphesiz, Rumeli ve Anadolu’da Türk adı altında yaşayan
on yedi milyon Rum, eski dinlerine geri dönecek, Hristiyan olacaktı... Mösyö Vitalis
böyle anlatıyordu, bütün Türkiye’de Sultan’ın ailesinden başka Türk bir aile olmadığını
ve hatta bunu, aklı eren mâlûmatlı Türklerin de itiraf ettiklerini ilâve ediyor, Grazia şaşıyor ve seviniyordu. Kenan tekrar davet edildi. Bu konular yanında
açıldı. Tarihlerle, eserlerle, geleneklerle, kahramanlıklarıyla şöhret ile kazanan,
daha Abbasiler zamanında Batı’ya üşüşmeye başlayan milyonlarca Türk’ü, Karamanlıları, Selçukîleri, Akkoyunluları, Karakeçilileri unutarak, Osman hanedanının
kurulmasından birkaç sene önce Rumeli’ye, Vardar Vadisi’ne geçen yiğit Türklerin
vücudunu inkâr ederek, o da Türkiye’de hiç Türk bulunmadığını onayladı.
Baba-kız, hayalleriyle Kenan’ı Rum olarak kabul ettikten sonra, evliliğin o kadar da imkânsız olmadığına karar verdiler. Mösyö Vistalis iki sene önce ölen babasından Kenan’a on beş bin liralık bir miras kaldığını öğrenmişti. Bu para özellikle
Türkiye’de önemli bir miktardı... Sonra Doğu Meselesi halledilince, yani Türkiye
Avrupalılar tarafından parça parça bölüşülünce, en büyük mevkileri böyle Kenan
gibi bilgin, Avrupa’da eğitim görmüş, yerlilerin ruhuna vâkıf, muktedir adamlar
işgal edecekti. Evet Grazia’nın talihi iyiydi... Mösyö Vitalis evliliğe razı oldu ama
birkaç şartı vardı: Kenan, evlilikten önce mallarını satacak, kızına beş bin lira verecek, Türk âdetlerine bağlı kalmış sofu akrabalarıyla asla muhâtap olmayacak,
doğacak çocukları İtalyan terbiyesi görecek ve İtalyan olacaktı... Grazia her konuda serbest bırakılacak ve kendisine de bazı girişimlerde kullanabilmesi için, borç
gibi, beş bin lira verilecek!
Kenan, hemen İstanbul’a gitmiş, satılacak şeyleri satmıştı, bütün şartları kabul
ederek Grazia ile evlenmişti. İki sene içinde art arda iki erkek çocuğu olmuştu. Oldukça mutlu ve huzurluydu. İtalyan âdetine uyarak çocuklarını numara ile çağırıyorlar: “Primo! Sekundo!” diyorlardı. Sekundo iki sene önce hastalanmış ve ölmüştü. Şimdi yalnız Primo ile kalmışlardı. Mösyö Vitalis, Meşrûtiyet’in ilanından sonra
Türkiye’de işlerinin iyi gitmeyeceğini düşünüp binlerce lira ile on parasız geldiği
İtalya’ya gitmişti. Orada bir çiftlik almış, işten el çekmişti. Kızına ve damadına her
hafta bir kartpostal ve her ay uzun bir mektup gönderiyordu...
Acaba bu tecavüzün üzerine neler yazılacak, İtalyan armadasının158 galebesini, İtalyan askerinin kahramanlıklarını nasıl methedecekti! Kenan bilmediği bir
yerinden yaralanmış gibi yüzünü buruşturdu. Uyuyamıyordu...
Şimdi babası Grazia’yı ve kendisini İtalya’ya çağırmayacak mıydı? Ne
yapacaktı?.. Gidecek miydi?.. Hayır... O hâlde?..
Acaba Grazia uyruğunu değiştirmeye razı olacak mıydı? Çocukları vardı. Hem
on seneye yakın birbirlerini o kadar seviyorlardı... Şakaklarından soğuk terler akıyordu. Cebinden mendilini çıkardı, yüzünü sildi. Saçlarını parmaklarıyla karıştırdı. Gözlerini açtığı vakit pencereden, dışarısının aydınlanmakta olduğunu gördü.
Sabah oluyordu. Ömründe ilk defa bütün bir geceyi uykusuz geçiriyordu. Ayağa
kalktı. Gerindi. Sokağa baktı. Karşıdaki binanın ikinci kat balkonuna yaşlıca bir
kadın birtakım örtüler asıyor ve rıhtımda koyu lacivert bir deniz, koyu lacivert bir
gökyüzü altında uzanıp gidiyordu. Sokağın içinde birkaç Yahudi kavga eder gibi
konuşuyor, yirmi otuz kişilik bir gürültü yapıyorlardı. Döndü. Tekrar yatağa uzandı. Gözlerini kapadı. Uyuyamıyor, içinden, “Ne yapacağım? Ne yapacağım?” diyor,
hiçbir karar veremiyor ve azaptan kıvranıyordu...
Otelin kapısından çıkınca gözleri kamaştı. Büyük bir güneş sona erme noktasına yaklaşmış, ortalığı çiy, sert ve beyaz bir ışık içinde bırakmıştı. Deniz sâkin
ve maviydi. Arabalar, tramvaylar, yine eskisi gibi geçiyor, herkes sanki eskisinden
biraz daha hızlı yürüyordu. Tramvaya binmedi. Beyazkule’ye kadar yayan gitmek
istedi... Evvelâ deniz kenarında yürüdü. Bu taraf çok tenhaydı. Tek tük birkaç kişi
geçiyordu. Sonra yine binaların yönüne saptı. Mutsuz bir yüze rastlamıyordu.
Aksine şapkalılar daha şen, daha mutlu görünüyordu. Tüccar katipleri, mağaza
memurları, kendi kendilerine hayali bir önem veren tatlı su frenklerinin tamamı
bütün renksiz ve Türklüğe düşman taraf, seviniyordu. İyice dikkat etti. Beklenmeyen biri gelse mutlaka bugün bir bayram var zannedecekti. Asabileşiyor, dişlerini
sıkıyor, dudaklarını ısırıyor:
Sevininiz hainler, sevininiz! Bizim felâketimiz sizin için mutluluktur!
Beyazkule’ye geldi. Duvarları yıkmak işi yarıda kalmıştı. İttihat bahçesinin
önünde durdu. Asker kulübünün karşısında boş bir araba duruyordu. “Binsem
mi?” diye düşündü. Vazgeçti. Ne oldukları belirsiz, irili ufaklı çocuklar, Fransızca
ekleri birbirlerine okuyor, katılacak derecede gülüyor ve itişiyorlardı. Güneş yüzünü yakıyordu. Havagazı direğinin dibinde birkaç yabancı kadınla birkaç şapkalı
duruyor ve tramvayı bekliyordu. Erkekler şüphesiz yeni başlayan savaşı, düşman
filosunun zaferini anlatıyor ve kadınlar mutlu bir merakla dinliyorlardı. Nihâyet
uzaktan yaklaştığı görülen tramvay geldi. Ağzına kadar doluydu. Yalılarda oturanlar öğle yemeğinden dönüyorlardı. Yer yoktu. Arkadaki arabaya atladı. Kondüktörün bölümünde ayakta durdu. Herkes birbiriyle konuşuyordu. Türkçe bir kelime geçmiyordu. Dikkat etti. Tramvayın içine baktı. Kadın-erkek hepsi şapkalı idi.
İğne atılsa yere düşmeyecek olan bu koca oynayan ve umûmî alanın içinde kendisiyle beraber ancak üç fesli vardı. Diğer iki fesli de tramvayı idâre eden adamla
biletçiydi.
Tramvay yürürken bu vicdan ezici mağlubiyet ve perişanlık manzarasını gör-
memek için artık dışarısını seyrediyordu. Yalısına yaklaşmıştı. Neden sonra tekrar
dikkat etti. İşte aksi gibi bir fesli geçmiyordu. Hep şapkalı, şapkalı, şapkalı... Kendi
kendini teselli etmek, bütün bütün karamsarlığa ve ümitsizliğe bırakmamak istedi:
Garip tesâdüf, dedi; bu kadar yolda bir feslinin geçmemesi pek garip...
Küçük, zarif yalısı ölmüş gibi sessizdi. Bütün panjurlar kapalıydı. Bahçeden
geçti. Taş merdiveni çıktı, çana bastı. Hizmetçi kız geldi, kapıyı açtı. Asabî bir acele
ile sordu:
Madam nerede?
Sabahleyin araba getirtti. Dışarı çıktı.
Primo?
O da madamla beraber gitti.
Madam bir şey söylemedi mi?
Hayır…
İçeri girdi. İki yol sandığı hazırlanmıştı. Demek Grazia yolculuğu düşünüyordu.
Burasını ilk defa görüyormuş gibi duvarlara, perdelere, möblelere, eşyalara
bakıyor, hayret ediyordu. Bütün bu muhitte Türk hayatına, Türk ruhuna ait bir
gölge, bir çizgi bile yoktu. Birden Bursa’daki çocukluğunun geçtiği baba evini
hatırladı; sofada rahat ve beyaz örtülü divanlar vardı. Odalar gayet temiz ve halı
doluydu. Kubbe tarzında yapılmış nakışlı tavanda asılı yaldızlı kafesin içinde bir
kanarya dâima öter, merdiven başındaki ceviz ağacından eski ve guguklu saatle alaturka saat her saat başını haykırarak onun gürültüsünü keserdi. Babasının
odası gözünün önüne geliyordu. Buraya selamlık da derlerdi. Alçak sedirli ve kalın
halılarla döşeli olan bu geniş oda ağır vişne rengindeki perdeleriyle biraz karanlıktı. Duvarlarda eğri ve altın kakmalı kılıçlar, kamalar, piştovlar160 asılı idi. Hatta bir
gün babası bu kılıçlardan birini indirmiş, kınından çıkararak ona birtakım lekeler
göstermiş:
Bunlar ne? Biliyor musun?
O ne olduğunu anlamayarak:
— Çok kirlenmiş, temizletelim, cevabını vermişti. Hâlâ duyuyor gibi oluyordu; o vakit babası gülümsemiş ve büyük eliyle minimini sırtını okşayarak:
— Hayır oğlum, demişti; bunlar kir değil... Bunlar düşman kanı. Bu kılıç bize
dedemizden kaldı. Babam da ben de savaşa onunla gittik. Bu kılıç yedi çarpışma
gördü. Üzerindeki düşman kanı en büyük kıymetidir, temizlenmez...
Sonra bir gün yalnızken, hizmetçiye diğer kamaları ve irili ufaklı kılıçları in160 Tabanca.
dirtmiş, kınlarından çıkararak bakmıştı. Yine bu odadaki baş sedirin üstünde etrafı ipekten ve sarmalı çevrelerle süslenmiş büyük bir levha vardı. İki sütun üzerine,
kırmızı ve ince çiçekler içine yazılmış olan bu satırları dâima okur, hatta ezberlerdi. Bu sert ve temiz altın ve çelikten yapılmış bir kasîdeydi. Mertlik nasihatleri veriyor -mert bir Türk ruhundan saçılıyor, iffet, namus, metanet, tok gözlülük tavsiye
ediyordu. Bazı mısraları aklına geliyordu:
“Geçme namerd köprüsünden, ko apartsın su seni!
(Korkma düşmandan, ki ateş olsa yandırmaz seni!)
Müstakim161 ol, Hazreti Allah utandırmaz seni!”
Son mısra bir nakarat gibi tekerrür ederdi. Babası ne kadar genç dururdu. Gelen misafirler, ağalar da ona benzerdi. Bu levha güya kalplerinin, ahlâklarının tercümesiydi... Harem tarafı da hayalinde dalgalanıyor, başı yeşil örtülü annesiyle, dâima yere bakan, omuzunda hale gibi pembe bir atkı taşıyan mukaddes
hemşiresini görüyordu. Şimdi bu saygıdeğer vücutlardan, kendi aslından, esaslarından ne kadar uzaktı... Eğitim görüyorken babası ve annesi ölmüştü. Amcasının
yanına giden hemşiresi, orada yerlilerden bir beyle evlenmişti. Kendisi on senedir
ne Bursa’ya gitmiş ne akrabalarını görmüş, hatta mallarını bile İstanbul’dan gönderdiği bir aracı yoluyla sattırmıştı.
Hayalinden uyanıyor, etrafına bakıyordu. Duvarlarda esatîre162 ait resimler,
eski Roma ve Yunan manzaraları vardı. Askıda Primo’nun okula giderken giydiği geniş hasır şapkası, ortadaki yuvarlak masanın üzerinde Progrés ve Journal
de Salomique gazetelerinin nüshaları duruyordu. Buradan kaçmak istedi. Ama
hangi odaya gidecekti?.. Yukarı çıksa Mösyö Vitalis ile Madam Vitalis’in büyük kıtadaki resimleriyle karşılaşacaktı. Salona girdi. Bir pencere açtı, panjuru itti. İçeriye aydınlık doldu. Oh... İstemeyerek duvarlara göz gezdirdi. Garibaldi’nin, Vistor
Emmanuel’in resimleri içleri rahat ve başarılı iki hâkim gibi ona bakıyordu. Diğer
duvarlarda ise Vatikan’ın, Napoli’nin yağlı boya manzaraları asılmış duruyordu.
Ve bu ev kendisinindi... Düşünüyor, düşünüyor, düşündükçe iki gündür farkına
vardığı varlığının aşağılığını, sefâletini, adiliğini, ülküsüzlüğünü anlıyor; kaybettiği âidiyetliği, unuttuğu milliyeti, kıymetini takdir edemediği esasları için acı bir
matem duyuyor:
Ah ne kadar zavallı imişim!
Bu vicdan azapları içinde geçen yarım saat ona bir gün gibi göründü. Kapı161 Doğru, namuslu.
nın zili çalınca vücudu titredi. İşte Grazia geliyordu. Parmaklarının uçları üşüdü.
Boynu hararet içinde kaldı. Başı kaşındı. Dayanılmaz bir acı duydu. “Keşke fikrimi
mektupla yazsaydım!” diye düşündü. Fakat işte artık vakit yoktu. Grazia dışarıda
şapkasını açacak, içeri girecekti... O ne yapacaktı? Ne söyleyecekti? Nasıl konuşacak, sabahleyin verdiği kararı ona nasıl anlatacaktı? Bu tereddüt eziyeti çok sürmedi. Grazia kapıdan girdi. Solgun bir tebessümle:
Bonjur dostum, niçin burada oturuyorsun?
Yüzü sararmış ve güzel burnu biraz daha büyümüş ve uzamış gibiydi. Arkasında ince kahve rengi bir manto vardı. Sol elinin eldivenini çıkarmaya çalışıyordu.
Kenan şuursuz bir cevap verdi: “Hiç...”
Dün gece neden gelmedin?
İşim vardı.
Neredeydin?
Otelde!
Oh, ne kadar merak ettim.
Ve yanına oturarak merakının ıstıraplarını nakletti. Bir kolunu Kenan’ın omuzuna atmıştı. Cümlelerin sonunda bu koluyla onun başına dokunuyor, hafif bir
sallantı yapıyor, sanki karşısındakini böyle etkiliyor ve uyutmaya çalışıyor, varlığını benimsiyordu. Kenan on senedir içine yuvarlandığı esirlik uçurumunun
hâlâ dibinde bulunduğunu ve buradan kurtulmanın pek zor olduğunu görüyordu. Seviyorum zannettiği bu siyah gözlü hoş kadın, gerçekte, aslıyla, esaslarıyla,
âidiyetliğiyle kendisine ne kadar yabancı ne kadar uzaktı. Ve hatta düşmandı...
İlan olunan savaştan bahsediyordu. Kenan dinliyor ve sessizliğini bozmuyordu.
Grazia bu sabah tercüman ile konuşmuştu. Hiç kimsenin bilmediği, gazetelerin
yazmadığı haberleri öğrenmişti. Yabancı siyâsî memurları her şeyi biliyorlardı.
Yalnız Türklerin bir şeyden haberleri yoktu. Tercüman sır olarak söylemişti; bu
sene içinde Doğu Meselesi’nin en mühim noktaları hallolunacaktı. İngiltere, Almanya, Fransa kısaca bütün Avrupalılar birbirleriyle tamamen anlaşmışlardı. Fas
Fransa’nın oluyor. Almanya’ya Afrika’dan başka bir sömürge verilmekle beraber
Anadolu’da serbest bırakılıyor, İngiltere İtalya’ya Trablus’un âcilen işgal edilmesini tavsiye ediyordu. Trablus, İtalya’nın olurken Acemistan da Rusya ve İngiltere tarafından paylaşılacaktı. Birkaç ay sonra Rumeli’nin her tarafında bombalar
patlamaya başlayacak, Girit, Yunanistan’a bağışlanacak, Arnavutluk’a, Makedonya’ya, Suriye’ye, Arabistan’a özerklik verilecek, Sultanlık Avrupalıların himâyesine
alınarak Türkiye’de “uluslararası bir idâre” oluşturulacaktı... Avrupa’nın programı
buydu!
Grazia, bunları mufassal163 ve çabuk anlatıyor, tercümanın korkularını tekrar
ediyordu: Şimdi hükûmet Genç Türklerin elindeydi. Ve bu gençler halkı heyecana
getirmek, haşin ve eşit bir ruh yaratmak yeteneğine sahiptiler. Doğu Meselesi’nin
halledileceği sırada, hükûmet ellerinde bulunursa, büyük felâketlerin ortaya çıkması kaçınılmazdı. Çünkü ihtiyar Türklerle birleşecek, Rumeli’de ve Anadolu’da
savaşmaya kalkacaklardı. Birçok katliama hazır olmak gerekiyordu. Bu iki hafta
içinde Trablus’un işgal edilmesi heyecanıyla milletvekilleri hükûmeti devirecekti.
Bütün konsoloslar, yeni kabinenin Avrupa fikirli, Avrupa’da eğitim almış, ademimerkeziyet, yani özerklik taraftarı, gerçek hürriyeti, yani Avrupa himâyesini ister,
milliyetçilikten uzak, güçlü muhalif milletvekillerinden kurulacağına emindiler.
Bu kabine askerleri öldürtmeden Trablus’a İtalya’nın hakkını ve hâkimiyetini tanıyacak, Girit için anlamsız ve tehlikeli ısrarlarla büyük devletleri ve Yunanistan’ı
üzmeyecek, Arnavutluk’a, Makedonya’ya, Suriye’ye özerklik verecek, mâlî işlerini
Avrupalılara teslim ile Doğu Meselesi’nin sebep olduğu ülkelerin bütünlüğünü son
bir kere daha onaylatacak. Mutlu bir siyasetle kan dökülmeden bitirecekti... Bütün
limanlar açılacaktı. Mezopotamya işletilecek, Avrupa’nın büyük sermayeleri hep
koşacak, her tarafa demiryolları yapılacak, buraları Mısır gibi ticâret ve zenginlik
memleketi olacak, Türkiye de artık bütün mallarını vahşi ordusu ve donanmasına
harcamaktan vazgeçerek yükselme yolunu tutacaktı. O vakit ne başka dinlere düşmanlık ne de cehâlet kalacaktı. Avrupa medeniyeti bozuk çalacak, sert ve savaşmış milyonlarca yarım vahşiler, itaatkâr ve yumuşak ameleler hâline gelecekti.
Ama tercüman korkuyordu... Hükûmetin yine Genç Türklerin elinde kalmasından
korkuyordu! Bunlar mağrur câhil ve aşırı milliyetçiydiler. Avrupalıları hiç sevmiyorlardı. İhtilâlden, kan dökmekten, boş yere müdafaa ve inattan çekinmezlerdi.
Barbarca cesur idiler. Hatta on iki saat içinde İtalyanları Türkiye’den kovmaya
kalkışmışlar, boykotaj ilan ederek İtalyan ticâretini zarara uğratmak serseriliğini
göstermişlerdi...
Grazia şuh ve heyecanlı kadınlara has, ayrıntılı açık dille uzatarak anlatıyor,
Kenan kesmeden dinliyor, ölmüş gibi hareketsiz duruyordu. Tercüman herhâlde
iki üç ay Selanik’i terk etmenin pek yerinde olacağını da söylemişti. İstanbul güvenliydi. İtalya’ya yâhut yabancı bir memlekete gitmeliydi... Grazia pasaportlarını
bile hazırlamıştı. Sordu:
Ne zaman hareket edeceğiz Kenan? Yarın mı?
Nereye?
Mısır’a, İstanbul’a yâhut İtalya’ya...
Kenan cevap vermedi. Bize dâima büyük ve sarsıcı heyecanlardan, büyük
kederlerden, büyük umutsuzluklardan sonra gelen o derin ve ergin sessizlik,
o cesur soğukkanlılık, yapısını birden değiştirmiş, ağırlaşmıştı. Şimdiye kadar
neslinin düşmanı olan bu yabancı kadınla, vatanını zaptı ve iflasını hoş ve uygun
gören bir Batılı ile nasıl yaşamıştı şaşıyordu. Grazia ilâve etti:
— Yüzüme ne tuhaf bakıyorsun... Hem söylemeyi unutmuştum, dün babamdan bir telgraf aldım. Mutlaka Selanik’ten çıkmamızı yazıyor.
Kenan başını çevirip pencereden dışarıya bakarak:
Ben buradan bir yere gitmem.
Bu esnada Primo içeri girdi. Yavaş yavaş yürüyordu. Mütefekkir164 ve solgundu. Gözleri uzaklara bakıyor gibi küçülmüş ve derinleşmişti.
Annesi onun yanında tartışmayı uygun bulmadı. Hiddetli ve sert bir tavırla:
Haydi dışarı, bakayım, Primo, dedi; gizli bir şey konuşuyoruz...
Çocuk itiraz etmedi. Sararmış babasıyla, dudakları titreyen, parmaklarıyla eldivenlerini çıkaran annesine bir şey söylemeden çıktı.
Evet, böyle olacaktı. Primo sanki bilmiyor muydu? Dünü düşünmeye başladı.
Okula gitmemişti. Sabahleyin İttihat Bahçesi’nde buluştuğu Rum çocuklarıyla
rıhtımdan balık tutmaya çalışıyordu. Okul arkadaşlarından Orhan’ı yazlık
tiyatronun önünde gördü. Gazete okuyordu; yanında büyücek bir Türk çocuğu
daha vardı. Kendisini çağırmıştı. Bu bir Türk paşasının oğlu idi. Okulda bütün arkadaşlarına hükmeder, hiçbirinden korkmazdı. Acaba niçin çağırıyordu? Yanına
gitti. Orhan onun elinden tuttu, sordu:
Senin baban Türk değil mi?
Primo kızardı:
Niçin soruyorsun?
Soruyorum, niye inkâr ediyorsun? Senin baban Türk mühendisi değil mi?
O hâlde sen de Türk’sün...
Primo Türkçe bilmiyordu. Orhan, Fransızca söylüyordu. Ona elindeki Genç
Türklerin beyannâmesini tercüme etti. Şimdi Türklerle İtalyanların savaştığını anlattı. Anlatırken coşuyordu; Türkler dünyanın en cesur, en asil, en güçlü milletlerinden biriydi. Asırlarca bütün Asya’ya hâkim olmuşlar, Atilla Avrupa’yı köpek gibi
inletmişti. Türkler medeniyet yollarını açmış, her yere kahramanlık, temiz kan, saf
ahlâk, yenilik ve seçkinlik götürmüşlerdir. Dünyanın en büyük hükûmetini Cengiz kurmuş, bu büyük Cengiz neslinden ayrılan küçük bir kısım, Doğu Roma’yı,
Bizans İmparatorluğu’nu yıkmış, Anadolu’yu zapt etmiş, oradaki dağılmış Türkleri
birleştirerek ta Viyana’ya kadar gitmişti. Birkaç asır önce Avrupa’yı terbiye eden
bu nesle, Osmanlı Türklerine şimdi hepsi birden, bütün Avrupalılar saldırıyorlar,
mahvetmek için uğraşıyorlar, fakat başarılı olamıyorlardı. Şimdi hepsi onları Afrika’daki sömürgelerden çıkarmak istiyorlardı. Ama çıkaramayacaklardı. Türklerin ne kadar kuvvetli olduklarını ne kadar yenilmez bir kuvvet olduklarını tekrar
anlayacaklar ve düşünmeye başlayacaklardı. Bütün Avrupa’nın teşvikiyle İtalya
ortaya atılmıştı. Onun zırhlıları çoktu!... Orhan:
— Ah, bizim de olsaydı, diyor fakat karada bir şey yapamayacaklarını, denizden içerilerinin İtalyanlar için mezar olacağını söylüyor, Türklerin eski deniz
savaşlarını, vaktiyle Akdeniz’i bir Türk gölü yaptıklarını, bütün paşa babasından
ve teğmen ağabeyinden duyduğu şeyleri çocukça büyüterek, abartarak, uzun uzadıya anlatıyordu...
Rıhtımdaki Rum çocukları onun bir Türk çocuğu ile saatlerce konuşmasını kıskandılar. Çağırdılar. Aldırmadı. Yine çağırdılar. Tekrar çağırıyorlardı. Orhan:
Oh bu sinekler, dedi; bir şey yapamazlar, yalnız taciz etmesini bilirler.
Bunlar bizi rahat bırakmayacaklar; haydi dışarı çıkalım, sonra yine geliriz.
Primo hiç itiraz etmedi. Orhan’la beraber bulunmaktan o kadar haz alıyordu
ki... İşte Türk olmayan arkadaşları içinde onun kadar güzeli ve sevimlisi ve özellikle
kuvvetlisi yoktu. Kırmızı fesinin altındaki siyah saçları, esmer çehresi, al yanakları
dâima ileri ve yüksekten bakan parlak gözleri, hemen bir şeyin üzerine saldıracakmış gibi dik ve çevik duran cesur tavrı ona küçük ve karşı konulamaz bir kahraman hâli veriyordu.
Bahçeden çıktılar. İleride, İttihat ve Terakki Kulübü önünde dehşetli bir kalabalık gördüler, Primo bu kalabalığı dört yüz kişi olarak tahmin etti. Orhan durdu.
Bir şey var galiba, hadi oraya gidelim!
Primo tereddüt ediyordu. Orhan ona cesaret verdi:
— Korkma, sen Türk’sün! Türkler hiçbir zaman, hiçbir yerde, hiçbir yerden
korkmazlar...
— Fakat başımda şapka var!
— Zararı yok!
— Kenarında İtalyan renklerinden kurdele var, bak...
Orhan, yine buna da bir çâre buldu. Primo’nun şapkasını yarım saat için bahçenin tütüncüsüne bıraktılar. Tam kulübe giderlerken kalabalık dalgalandı, karıştı, ortalarında uzun bir sırıkla sallanan kırmızı bayrak, beyaz ay ve yıldız göründü.
Bahçeye doğru geliyorlar. Bu korkunç gelişi nefes almadan seyrettiler. Önlerinden
geçerken onlar da takıldılar. Primo dikkat etti. Birçok çocuk vardı. Ellerinde yırtılmış bayrak parçaları tutuyorlardı. Ama kendisinden başka, sessiz ve başı açık
yoktu. İttihat Bulvarı’nda yürümeye başladılar. Sol tarafta bir binanın önünde
durdular. Primo hemen tanıdı. Annesiyle birkaç defa gelmişti. Burası İtalya Konsolosluğu’ydu. Kapının üzerine bir adam çıktı. İtalyan armasını indirdi. Aşağıda
bekleyenler hücum ederek ayaklarıyla parçaladılar. Bir balta ile bandıra direğini
kırıyorlardı. Kapının yanındaki parmaklık setine siyah kıyafetli, sarı bıyıklı, küçük
fesli bir adam çıktı. Yumruklarını sıkarak bir şeyler söylüyor, bütün kalabalık alkışlarla ona cevap veriyordu. En sonunda avazı çıktığı kadar bir şeyler haykırdı.
Dinleyenler bağırarak tekrar ediyor, anlayamadığı birtakım kelimelerle bağrışıyorlardı. Merak etti. Ne söyleniyordu? Yavaşça sordu:
Ne diyor?
Orhan Fransızca tercüme etti:
— Diyor ki namussuz, alçak, korsan İtalyanlar, bizim haberimiz yokken,
aramız kendileriyle iyi iken, bizim dostlarımız iken birdenbire vatanımıza hücum
ettiler. Oradaki silahsız adamları, ihtiyarları, kadınları, kızları, çocukları top gülleleriyle öldürdüler. Vatandaşlar! Onlar büyük ve kavî165 zırhlarına güveniyorlar.
Fakat onların zırhlıları varsa bizim de kutlu bir hakkımız vardır. Ve bu, onların
zırhlarından daha kuvvetlidir.
Sonra bir telgraf okundu. Orhan onu da tercüme etti. Trablus’ta İtalyanların iki
harp gemisi kayalıklara çarparak batmıştı. Daha sonra bu göstericiler yukarılara
doğru çekilmişlerdi. Arkalarından, kırılmış ve ezilmiş İtalyan armasına küçük çocuklar bir ip takmışlar, sürüklüyor ve üzerine tükürüyorlardı.
Primo kapının dibinde, elleri kısa pantolonun küçük ceplerinde, büyük ve ela
gözlerini yere dikmiş, bunları düşünüyor, dünün hatırasını noktası noktasına hayalinden geçiriyor ve göğsünün kabardığını duyuyordu. Sabahleyin annesi tercümanla konuşurken de onu dışarı çıkarmıştı.
Şimdi babasıyla konuşurken de kovmuştu... Niçin kovuyordu? O taciz etmekten
başka bir şey bilmeyen sineklerden miydi? Hayır, o pis bir sinek değil: Avrupa’yı,
Asya’yı zapt eden, Orhan’ın anlattığı mert ve cesur Türklerden biriydi... Dâima hâkim olan, bu krallar, beyler... Hakanlar, emirler nesline ait Türk asla kovulamazdı!
Annesi buna nasıl cesaret etmişti? Yoksa kendisinin bir Türk olduğunu bilmiyor
muydu? Yüzüne kan hücum ediyor, elleri titriyordu. İçeri girmek ve annesine niçin
kovulduğunu sormak istedi. Kapıya döndü. Fakat durdu. İçeride şiddetle ve heyecanla konuşuluyordu. Âdeta bir kavga gibiydi! Anahtar deliğine baktı. İyice dinlemek, ne konuştuklarını işitmek ihtiyacını duyuyordu. Fakat bu ahlâksızlık değil
miydi? Lâkin böyle önemli dakikalarda ahlâksızlık var mıydı?.. Kulağını anahtar
deliğine koydu. Şimdi odanın içindeymiş gibi işitiyordu.
Annesi ince ve hiddetli zamanlarındaki titrek sesiyle:
— Burada ben kalamam, diyordu; istiyorsun ki ihtiyar Türkler, vahşi mutaassıplar yatağanlarla166 sokaklara dağıldıkları zaman beni de öldürmelerini istiyorsun. Parça parça etsinler! Yarın büyük devletlerin donanması Selanik’i topa
tuttuğu zaman güllelerin altında ezilelim!
Babasının sesi pek sert çıkıyordu:
— Bunlar hep hayal, hep vehim! Türkler kadınlara el kaldırmaz. Avrupa’nın
donanması da buraya gelemez. Hem sen kalırsan artık İtalyan olmayacaksın...
— Ya ne olacağım?
— Türk...
— Ben mi Türk?
— Evet, sen...
— Mümkün değil. Ölürüm de Türk olmam. Vahşiliği kabul etmem!
— Türkler vahşi değildir. Asıl vahşi, hırsız ve korsan olan İtalyanlardır.
— Hayır, Türklerdir!
Babasının sesi bir yıldırım gibi gürlemeye başladı:
— Sus diyorum... İşte sana teklifim; buradan gider ve İtalyan kalırsan, bil ki
artık aramızda hiçbir münâsebet yoktur. Benimle yaşamak, evimizi bozmamak
istersen tamamıyla Türk olacaksın! Babanı, memleketini, âdetlerini, dostlarını
unutacaksın! İsmin değişecek! Çarşaf giyecek, Türkçe öğrenecek, bir harf İtalyanca söylenmeyeceksin... İşine geliyorsa razı ol. Yok, gelmiyorsa serbestsin! Bugün
istediğin yere gidebilirsin. Seni boşarım. Bir daha birbirimizi görmemek üzere ayrılırız!
Annesinin sesi yumuşuyordu:
— Oh Kenan, on senelik hayatımızı birden nasıl unutuyorsun? Birleşirken
şartlarımız ne idi? Sen tamamıyla bir Avrupalıydın. Niçin böyle birdenbire değiştin? Vahşi oldun? Ah Madam Rapisardi... Şimdi neredesin? Sen bana hep bugünleri
söylemiştin...
— Ne söylemişti?
— Seninle nişanlandığımız zaman o kadar engel olmaya çalıştı: “Bunlar koyun derisine saklanmış kurtlardır. İnanmaya gelmez, Ne kadar Avrupa’da okusalar, terbiye görseler, yine bir gün dişlerini çıkarır, insanı parçalarlar.” derdi.
dinlemedim. Ah ben dinlemedim. Sana inandım. Hiç böyle vahşileşeceğine; medenileri, Batılıları hor göreceğine, beni Türk yapmaya, çarşaflara hapsetmeye, hayvanlaştırmaya kalkacağına ihtimal vermezdim. Ah Kenan, sen ne kadar nâzik
— Kısa cevap isterim! Ya evet ya hayır... Ben seni zorlamıyorum. Serbestsin,
diyorum. Lâkin İtalyan ve Batılı kalırsan şimdiden sonra seninle yaşamayacağımı
açıkça söylüyorum...
Annesi cevap vermedi. Yüz sene uzunluğunda bir dakika geçti. Primo başını çevirdi. Anahtar deliğinden baktı. Ortadaki masa ile üstündeki çiçek vazosunun bir kısmını görüyordu. Annesi lafa başlayınca yine kulağını deliğe koydu:
— Mademki öyle... İşte, cevap veriyorum: Hayır!.. Beraber geçirdiğimiz on
seneyi, sadâkatimi sen düşünmezsen, ben hiç düşünmem. Babamın yanına gider,
orada râhibe olur, kalırım. Fakat...
— Ey, fakat...
Primo’nun şiddetle kalbi çarpmaya başladı:
Çocuğumu da beraber götürürüm, burada bırakmam…
Primo yalnız senin çocuğun değil! Senin onda ne hakkın varsa, benim de o
kadar, belki daha fazla hakkım var. Lâkin ben sana itisaf etmek167 istemem. Çocuğumuzu çağırır, sorarız. Hangimizi arzu ederse onun olur. Ya benimle kalır, Türk
olur. Yâhut seninle İtalya’ya gider. Orada ya papaz olur ya korsan...
Ya papaz olmak ya korsan... Primo asla İtalyan olmayacaktı. Mademki babası
Türk’tü, o da Türk’tü... Geri çekildi. Eliyle alnını tuttu. Annesi Türk olmaya tenezzül
etmez de o İtalyan olmaya sanki eder miydi? Jimnastikhânede idman yapıyormuş
gibi göğsünü ileri geri fırlattı. Ellerini kalçalarına koydu. Kafasını salladı. Kaşlarını çattı. Dudaklarını uzattı. Kollarında meçhul ve karşı koyulmaz bir kuvvetin
taşımak istediğini, kalbinin içine sığmadığını duyuyordu. Sert adımlarla salonun
kapısının önünde gezinmeye başladı. O söyleyeceği ve yapacağı şeyi biliyordu!
Kendisi bir Türk, yani bir kahraman değil miydi? Bunu gösterecekti...
Birden annesinin bağırdığını işitti:
Kapıya doğru yürüdü. Kuvvetlerinden iyice emin olmak için yumruklarını
sıktı. Ve idman yapar gibi kollarını ileri uzattı. Evet, gayet kuvvetliydi. Kapıyı açtı.
Annesi ayakta, masanın yanında duruyordu. Babası oturduğu koltuktan hiç kımıldamamıştı. İkisinin de yüzleri sapsarı idi. Annesi onu kucaklamak istedi. Primo
dehşetli bir ciddiyetle reddetti:
Küçük bir facia oyuncusu gibi ellerini kaldırmıştı. Grazia birdenbire değişen
yavrusunun bu emreden hareketi karşısında buz gibi dondu. Sanki nefesi kesildi.
Primo büyük bir adam tavrıyla babasının yanındaki koltuğa oturdu. Başını eline
dayadı. Ve gayet garip bir şive ile Fransızca olarak:
Ne var? Beni neden çağırdınız?
İtalyanca konuşmuyordu. Grazia’nın çenesi tutulmuştu. Bu bir kâbus muydu?
Primo yoksa önceden ders mi almıştı? Kocasına baktı. O da şaşkındı. Primo’nun bu
tuhaf hâli onu bile şaşırtmıştı. Uzadıkça ağırlaşan sessizliği, yine Kenan bozmaya
cesaret etti. Önüne bakarak:
— Yavrum, biliyorsun ya, dedi; şimdi muhârebe var. Annenle biz artık tamamen ayrılıyoruz. Sen benimle beraber burada kalmak, Türk olmak mı istersin? Yoksa annenle İtalya’ya gidip İtalyan olmak mı?
Primo oturduğu yerden şiddetle fırladı. Grazia ve Kenan ne yapıyor, diye birbirlerine bakıştılar. Ellerini kalçalarına dayamış, acınacak ve heyecanlı tavrıyla
167 Haksızlık etmek.
bir annesini, bir babasını süzdü ve gayet bozuk bir Türkçeyle:
— Ben... Turko çocuk... Ben, yok İtalyano... Ben burada... Ben çocuk Türk, diye
haykırdı.
Grazia hayret ve teessüründen masanın yanındaki sandalyeye yığılmıştı. Kenan gözlerine, kulaklarına inanamıyordu. Primo sonra seri bir hareketle kenardaki hasır sandalyeyi kaptı. Kanepeye fırladı. İnce kollarından asla beklenmeyecek
kadar asabî kuvvetle bu sandalyeyi kaldırdı ve şiddetle Victor Emmanuel’in resmine vurdu.
Levha parçalanmış ve camlar şangır şangır etrafa saçılmıştı. Grazia bir gülle
patlamış da sakınmak için başını saklıyormuş gibi büzülmüş ve sinmişti. Camlar
odanın her köşesine düşüyordu. Kenan mebhut168 kalmıştı. Sevinçli ve şuursuz bir
tehâlükle169 kalktı. Kanepenin üzerinde, yükseklerden, pek çok yükseklerden kendisine bakan bu Türk çocuğunu kucakladı. Minimini bir mâbut gibi onu göğsüne
bastı. Alnından öptü, öptü, sonra yüzüne baktı. Bu ela gözlerin sonsuz derinliklerinde şimdiye kadar ham bir hayal, asılsız bir düş sandığı şeyin büyük ve yüce bir
gerçek olduğunu görüyor; Şark’ın meşum170 mânevî afyon ile zehirlenen bu muhteşem ve mekân gerçeğinin, büyük Türk ruhunun yeni nesilde, yeni hayatta tekrar
doğduğunu anlıyordu. İşte iki günde kendisi bile ne kadar değişmişti. Ve büyük
tecavüzler, büyük felâketler dâima büyük yeniliklere başlangıç olmaz mıydı? Bunu
düşünüyor, kolları arasında tuttuğu ve hâlâ:
— Ben Turko, ben Turko. Ben yok İtalyano, diyerek varlığını anlayıp ilan eden
mabudunu tekrar tekrar öpüyor, öpüyor; Grazia, muzaffer, genç, kavî ve uyanık
Turan’ın muhakkak galebesi altında ezilecek olan zayıf, hasta ve miskin Garp’ın
korkak ve kadından bir timsali gibi hıçkıra hıçkıra ağlıyordu.
Annesi, Türk ve Müslüman olmayı istemeyerek babasından boşandı. İtalya’ya
gitti. Primo, evde yalnız kalmıştı. Bu yalnızlık hoşuna gidiyordu. Zaten o ecnebi
kadının, o düşmanın aralarında ne lüzumu vardı? Şimdi Fransız mektebinden
de çıkmış, bulvarın nihâyetindeki büyük okula, bu Türk Ocağı’na girmişti. Bir ay
içinde Türkçeyi öğrendi. Bu ne güzel lisandı. Yavaş yavaş gazeteleri bile okumaya
başladı. Bir gün babası:
Primo, sana bir Türk ismi koyalım, demişti.
Hemen sevinerek razı oldu:
— Koyalım. Enver meselâ...
— Bu Türkçe değil.
— Öyleyse Niyazi...
— O da değil.
— Tuhaf, şaka ediyorsun baba... Türklerin kullandıkları bu adlar nasıl Türkçe
olmaz, diye güldü.
Ve babası kendisi ile eğleniyor zannetti, ciddîleşti. Kaşlarını çattı. Kollarını göğsünün üzerinde çaprazladı. Dik dik baktı. Babası onun sertliğini bozmak istiyor
gibi kucağına çekti:
Şaka etmiyorum yavrum; bu adlar Türkçe değil.
Ya nece?
Arapça.
Türkçeler başka mıdır?
Başkadır.
Ne gibi?
Meselâ Oğuz, Turhan, Orhan, Cengiz, Turgut, Alp...
Oh Oğuz, Oğuz... Oğuz koyalım, diye ellerini çırptı.
Babasının boynuna sarılarak sordu:
— Bu, büyük bir adamın adı mıdır?
— En büyük Türk’ün adı.
— Bu bir paşa mıdır?
— Hayır, Türklerin ilk Hakan’ı... İlk Türk Hakan’ı... Her milletin olduğu gibi
Türklerin de esâtiri171 vardır. Oğuz Han gökten inmiş ve sülâlesi Türklere hükmetmiş.
— Oğuz... Oğuz... Beni bir kere çağırınız bakayım.
— Oğuz...
— Buradayım...
Minimini vücudu dimdik oldu. Göğsünü ileri çıkardı ve bir kahraman vaziyeti
aldı. Babası tekrar onu kucakladı. Öptü:
— Sen bir aslansın yavrum, aslan bir Türk. Adın tarihe geçecek, dedi. Primo
bir dakika düşündü. Adını tarihe geçirmek… Bu nasıl olurdu?
— Bir adamın adı tarihe nasıl geçer?
Babası onun kumral ve kıvırcık saçlarını okşayarak cevap verdi:
— Gayet büyük ve âlî172 bir şey yapmakla… Herkesi hayretten şaşırtacak bir
kahramanlık göstermekle...
— Pekâlâ, pekâlâ…
Ve o andan itibaren büyük şeyler düşünmeye, takındığı “Oğuz” adına lâyık hayallerle uğraşmaya başladı. Fransızcayı anadil olarak biliyordu. Babası, ona sarı
kaplı ve “Mavi Bayrak” adlı kitap getirdi. Küçük Oğuz, hep onu okuyor, rüyaları
Cebe’nin orduları ve Cengiz’in sarayları ile doluyordu. Derslerini bitirdikten sonra
“Mavi Bayrak”a dalar, saatlerce okurdu. Sabahleyin ilk işi gazeteleri gözden geçirmekti. Trablus’ta alçak İtalyanlara öyle darbe vuruluyordu ki!.. Bir gün babasına
Biz Türk müyüz?
Şüphesiz yavrum.
O hâlde evdeki uşak, aşçı, hizmetçi niye Rum?
Babası düşündü. Oğlunun bu milliyetçiliği hoşuna gitti. Öyle ya, insan Türk ol171 Mitolojisi.
duktan sonra, hiç olmazsa kendi yurdunu olsun Türkleştiremez miydi?
Doğru söylüyorsun Oğuz, dedi.
Ve ertesi gün bir Türk uşak buldurdu. Aşçı ile hizmetçi de arıyordu. Zorluk çekmedi. Emine Hanım isminde bir dul bulundu. Güzel yemek yapmasını da biliyordu.
Alaturka yemeklere hasret kalmıştı. Hele Oğuz ömründe yememişti. Bu kadın bir
göçmendi. Bir de oğlu vardı. Askerdi. Komşu bir zâbitin evinde emir neferliği yapıyordu. Bir hafta içinde artık evde Türk’ten başka kimse yoktu. Artık Oğuz, bol
bol Türkçe konuşuyordu. Babasının getirdiği Türkoloji’ye dâir kitapları iyice anlamadan okuduklarını herkese anlatırdı. Bonmarşe’den aldığı bir tâlim tabancası
ile hep nişan atmaya çalışırdı. İtalya kralının resmini hedef yapmıştı. Her gün bu
Türk düşmanının bazen başına, bazen göğsüne bir iki atım yerleştirirdi.
İtalya Savaşı uzadıkça uzuyor, hâlâ Trablus alınamıyordu. Neredeyse bir
sene olacaktı. Ajanslar ve gazeteler iyi yazıyordu. Fakat babası çok ümitsiz ve üzgün görünüyordu. Acaba kederi nedendi? Sordu. Babası başını salladı:
— Oğuzcuğum, dedi; artık son günlerimizi yaşıyoruz. Biz de Acemistan gibi
olacağız. Hem bu çok sürmeyecek…
Primo şaşırdı:
— Nasıl, lâkin nasıl babacığım? Trablus’ta pek güzel muhârebe ediyoruz. Ordularımız hazır.
Babası tekrar bir ah çekti:
— Dinle beni yavrum, diye başladı; sana Türkiye’yi ve garp Türklerinin hâlini
anlatayım. Bizim hükûmetimizi tesis eden Ertuğrul ve Osmanoğulları, Turan’dan,
Horasan’dan, Altındağı’ndan kalkarak Anadolu’ya gitmişler. Anadolu’da ne kadar
Türk varsa, Selçukî ve başkaları… Hepsini kılıç kuvvetiyle birleştirmişler. Sonra
Anadolu’ya geçmişler. Orada Rum, Arnavut, Bulgar, Sırp gibi milletleri esir etmişler. Memleketlerini almışlar. Daha sonra çok kuvvetlenince Suriye ve Arabistan’ı
alarak oralarda düzensizlik felâketlerine son vermişler. Fakat aldıkları yerlerin
halkını Türkleştiremediklerinden, bu büyüklük onların zayıf düşmelerine sebep
olmuş, hani bir bardak limonatanın içine fazla su koyup çoğalttıkça, nasıl şekerin
kuvveti azalırsa ve tadı kaçarsa öyle... Eskiden bu milletleri ayrı ayrı, oldukça iyi
idâre etmişler. Sonra Tanzimat işi bozmuş. Ah bu Tanzimat... Bu işte asıl felâketimizin başlangıcıdır.
Acayip, bu Tanzimat ne, diye sordu.
Babası daha uzunca anlatmaya başladı:
— Türklüğümüzü bütün unuttuğumuz tarih... Bu Tanzimat, Avrupavarî kanunların bizim memleketimize tatbike başlanmasıdır. Bu yabancı ve muzır kanunlar eski esirlerimiz olan reayaların173 çok işine yaramış. Çünkü bu kanunlar Avrupa medeniyetinden, yani Hristiyanlık ruhundan doğuyordu. Esirlerimizin çoğu da
Hristiyan olduklarından hayatlarına biçilmiş kaftan gibi uyuyor, onları daha ileri
götürüyordu. Biz Türklere gelince, dinimiz Müslümanlık olduğundan Hristiyanlıktan çıkan bir kurum bize göre değildi, ortaya ters etkiler çıkarıyordu. Yıllar geçti.
Esirlerimiz fikirce, ruhça, medeniyetçe bizi fersah fersah geride bıraktı. Bizim büyüklerimiz, hâlâ gâfil ve budalaca “müsâvat”174 ilan ediyorlardı. Esirlerimizin elinde yeni ve mükemmel bir silah vardı. Bizde ise kırık bir ok... Memleketimizde bütün
zenginlik, az zaman içinde esirlerimizin, yani o eski ve barışmaz düşmanlarımızın
eline geçti. Biz âdeta bir bekçi, bir uşak gibi kaldık. Askerlik ve memurluktan başka
membaımız175 yoktu. Ve sırf düvelî176 ve siyâsî bir tâbirden başka bir şey olmayan
“Osmanlı” adı altında bütün düşmanlarımızı kardeş sayıyor, en büyük Türkleri,
meselâ Cengiz ve Hülagü gibi en mümtaz177 harp dâhilerini çocuklarımıza en kötü
adamlar olarak gösteriyorduk. Ne yeni Müslümanlığa muhâlif bir Türk medeniyeti meydana getirilebiliyor ne de Avrupa’dan gelen Hristiyan medeniyetini kabul edebiliyorduk. Felâket gecikmedi. Rumlar donanmamızı Navarin’e dindaşları
olan Avrupalılara yaktırdıktan sonra bağımsızlıklarını ilan ettiler. Romanya, Sırp,
Karadağ, Bulgaristan’da rahat durmuyorlardı. Ayaklandılar. Asırlarca karış karış
kan dökerek aldığımız yerleri bir hamlede kapıştılar. Nihâyet elimizde bugünkü
Rumeli ile Anadolu kaldı. Rumeli gitmek üzereydi. Şarkın uyanılmaz uykusundan
Genç Türkler uyanmışlardı. Meşrûtiyet ilan ettiler. İşte dört senedir hükûmeti, Osmanlı hâkimiyetini tutuyorlar. Yalnız bu “Genç Türk” kuvveti idi ki, en gizli yollardan devletimizin temeline hücum eden, devletimizi yıkmaya çalışan Rumlara,
Bulgarlara, Sırplara, Arnavutlara karşı geliyor, onlarla uğraşıyorlardı. Bugün bu
kuvvet yıkıldı. Yere serildi. Artık Türklüğün düşmanları serbest kaldı. Rahat rahat
çalışacaklar. Mezarımızı bir an içinde kazacaklar...
Primo’nun gözleri bulanmış, düşüncesi kaybolmuştu. Babasının yavaş yavaş
anlattığı şeyleri dinliyor ve küçük kalbinin rahatsız olduğunu duyuyordu. Demek
kendisinin milleti o kadar talihsizdi. Ama yine ümidini kesmiyordu:
Ya ordumuz, babacığım, ya ordumuz, diye haykırdı.
Babası başını salladı:
— Heyhat yavrum, heyhat... Artık o bir efsane... Topla, tüfekle muhârebe olmaz. Ruh ister, mâneviyat ister. Artık orduda ortak bir ruh olmadığı, mâneviyatın
iflas ettiği anlaşıldı. Türk subayları kendi milliyetlerini inkâr ediyor. Devletimizin
en korkunç, en bıktırıcı, en yorulmaz düşmanları olan Arnavutlarla birleşerek
Türk kuvvetini, yani kendi varlıklarını öldürüyorlar.
Primo anlamadı:
— Aman babacığım, Arnavutlar, Türklerin kardeşi değil mi?
— Hayır yavrum, eski esirlerimiz içinde bizi asla affetmeyen Arnavutlardır.
Hatta Yunan hükûmetinin bağımsızlığına onlar sebep olmuşlardır. Rumların bir
hükûmet kurmaları için, kanlarıyla çalışarak Türklerle çarpıştılar. Geçmişi bırakalım. Meşrûtiyet’in ilanından bu yana dört sene geçti. Devletin en sıkıntılı zamanını gözeterek fırsat buldular. Dört defa isyan ettiler... İşte şimdi birtakım Türk subayları çingene gibi asıllarını inkâr ve reddederek Türk düşmanları ile çalışıyorlar.
Türk düşmanlarının yani Rumların, Bulgarların, Sırpların, Arnavutların oluşturduğu kuvvete yardımcı oluyorlar.
Primo hâlâ anlayamıyordu:
— Tuhaf şey! Babacığım, bu Türk zâbitleri Türk olduklarını bilmiyorlar ha?
— Bilmiyorlar. Düşmanları kardeş sanıyorlar. Türk’ten başka olan düşman
milletlerin, Türk’ü mahvetmeye çalıştığını onların kör gözleri göremiyor.
— Peki, zâbitler öyle... Ya askerlerimiz? Anadolulu Türk askerlerimiz?
— Onlar bir vücuttur... Kafa olmayınca ne yaparlar? Subayları Türklüklerine düşman olduktan sonra, kendilerini mahvetmeye çalıştıktan sonra onlar ne yapacaklar?...
Primo daldı. Bedbaht milletini, kendi varlığına düşman, kendi Türk kuvvetini,
Türk hükûmeti içinde öldürüp düşman kuvvetine mesnet178 olan zavallı, anlayışsız
subayların ne kadar budala ve sersem olduklarını düşünmeye başladı. Bahçede kiraz
ağacının içindeki serçeler bile diğer kuşlara karışmıyor, bir cins, bir millet olarak
geçinmiyorlar mıydı? Bir serçe var mıydı ki kendi sürüsünü bıraksın da gitsin kargalara, güvercinlere karışsın? Demek kendi milletinden, kendi sürülerinden ayrılan,
yabancı ve düşman milletlerin kuvvetlerime karışan Türk subaylarında şu serçecikler kadar anlayış, gerçeği görme ve asalet yoktu... Ağlamak istiyordu. Türk kuvvetine,
Türklerin düşman olması onun pek gücüne gitmişti. Göğsünden bir sancı kalktı. Boğazına doğru çıktı. Hıçkıracaktı. Yutkundu. Babası hâlâ üzüntüsünü anlatıyor:
— Artık ordu bir efsanedir, diye ilâve ediyordu. Türk olmayan Osmanlıların
sınır dışındaki kardeşleri, yani Balkan hükûmetleri, yirmi dört saat içinde bizi yenilgiye uğratacaklardı. Rumeli’de bir Türk bırakmayacaklar. Ateş ve kanla boğacaklar.
Artık Primo eski neşesini kaybetmişti. Hasta bir şahin gibi hep karanlık köşeler
arıyor, düşünüyor, babasının yaklaştığı haberini verdiği felâketi bekliyordu. Demek bütün Türkleri Rumeli’nden kovacaklardı ha... Bu güzel Selanik’i de alacaklar,
büyük okullar düşmanlara kalacak, önceki yıl Hakan’ın gelip namaz kıldığı Ayasofya Camii yeniden kilise olacaktı... Ah Beyazkule... Onun etrafına bahçe yapılacaktı. Artık bu bahçe yapılamayacak, Primo orada oynayamayacaktı. Akşamları
büyük bir adam gibi ellerini arkasına bağlayıp gezdiği İttihat Bahçesi şapkalı düşman subayları ile dolacak, her Cuma akşamı dinlediği mızıka onlar için çalacak,
bu lezzetli dondurmaları, limonataları onlar içecek ve Türkleri püskürttükleri için
göğüslerini kabartacak ve kim bilir daha nasıl eğleneceklerdi. O zaman bütün bu
garsonların ve tramvaycıların, bütün kondüktörlerin, bu terzilerin, bu bakkalların, bütün bu Türk düşmanı Osmanlıların hakaretine nasıl dayanacaktı? Gözlerini kapıyor, bir kâbus içinde, Selanik’in Türklerin Rumeli’nden kovulduktan
sanki manzarasını görür gibi oluyordu. Kalbi hızla atmaya başlıyordu. Bu kadar
rezil ve sefil olduktan sonra yaşamak mümkün müydü? Ayağa kalkar, yumruğunu
sıkar, karşısındaki hayali bir düşmana söyler gibi:
— Hayır, hayır alçaklar, alamayacaksınız. Beş yüz yıl önce yiğit babalarımızın sizi dize getirerek zapt ettiği bu yerleri alamayacaksınız. Bütün Türkler karşınıza çıkacak, vatanlarının her karışını kanlarınızla ıslatacaklar. Şayet onların
hepsini öldürüp başarılı olsanız bile mezardan, bir harabeden başka bir şey bulamayacaksınız, diye haykırdı.
Günler geçiyor, babasının hüznü daha da artıyordu. Primo:
Hani baba, muhârebe olacaktı, diye sordu; hâlbuki bir şey olmadı...
Mutlaka yavrum, mutlaka olacak.
Nihâyet Primo, bir Cuma günü gezinirken biraz fazla faaliyet gördü. Kışlanın
yanından geçiyordu. Bir askere sordu:
Ne o hemşehri, bu kalabalık?
Bu, kara bıyıklı bir jurnal neferiydi. Yakasındaki sarı pirinçten levhacıklarda
‘Jurnal’ yazıyordu.
Primo içinde tuhaf bir sevinç duydu. Tramvaya atladı. Eve geldi.
Aşçı Emine Hanım’a muhârebe olacağını ve Türklerin nasıl yine yeniden memleketler zapt edeceğini anlatmaya başladı. Fakat bu kadın kendisi gibi sevinmiyordu.
Ah, inşallah olmaz, diyordu.
Primo kızdı. Acayip, bu bir Türk kadını değil miydi? Niçin savaşı istemiyordu?
Bir Türk kadını, birçok Türk oğullarının yeniden şan ve şöhret kazanmasını, yeniden dünyaya Türklerin kim olduklarını göstermelerini istemez miydi? Sordu:
Niçin muhârebe istemiyorsun?
Ah yavrum, o kadar ‘Ümmet-i Muhammed’e yazık değil mi?
Ne demek?
Yine o kadar muhâcirlik olacak, çoluk çocuk meydanda kalacak.
Primo anlamıyor:
— Canım, Emine Hanım, diyordu, niçin muhâcirlik olsun? Bizim ordularımız
düşmanın memleketine girecek, onların şehirlerini zapt edecek. Muhâcirlik olacaksa onlarda olacak.
İhtiyar kadın başını yukarı kaldırıyordu:
Ah yavrum, biz gavurla muhârebe edemeyiz.
Primo hiddetleniyordu:
— Niçin savaşamayız? Bizim topumuz, tüfeğimiz yok mu? Bizim askerimiz
yok mu?
— Ne olursa olsun, eğer muhârebe olursa yine muhâcirlik olur.
Primo daha da hiddetleniyordu:
Ne biliyorsun canım?
Biliyorum. Evveli Şam, ahiri Şam; bunu büyük ulemâ efendilerimiz söylemiş...
Ne demek, evveli Şam, ahiri Şam?
— Yani mutlaka bir gün gavur gelecek, İstanbul’dan Anadolu’dan bizi sürecek. Bütün Müslümanlar Şam’a toplanacaklar.
— Amma bâtıl fikir ha!
— Sus yavrum, öyle söyleme, çarpılırsın...
— Niçin çarpılırım?
— Bunu büyük ulemâ efendilerimiz buyurmuşlar...
— Onlar ne biliyorlarmış?
— Onlar her şeyi biliyorlar.
Primo anlamıyor, fakat daha ziyâde179 sormuyor; içinden, “Bu câhil kadın ne
bilir?” diyordu. Akşam oldu. Yemekte babasıyla konuştu. O, aşçı kadından daha
ümitsizdi. Fakat kendi kalbinde bir aslan yatıyordu. Hiç Türkler beş yüz yıllık vatanlarını iki buçuk Bulgar veya Yunan askerine bırakırlar mıydı? Artık her gün
kışla meydanına gidiyor, Redif Dairesi’nde toplanan askerleri, mekkare180 hayvanlarını, araba atlarını seyrediyordu. Bir sabah bir gürültü koptu. Sokakta Yahudi
çocukları koşuşuyor: “İlave, ilâve!” diye bağırıyorlardı. Hemen bir tane aldı. Okudu
ve Karadağ ile savaşın başladığını anladı... Eve koştu. Bu müjdeyi Emine Hanım’a
verdi. Yaşlı kadın:
Eyvah! Eyvah
Oğlunun, Mustafacığının da gideceği için dizini dövüyordu. Akşam, babası
daha ziyâde müteessir göründü. Primo sabahleyin erkenden okula çıktı. Tramvaydan kışlanın önünde indi. Faaliyet son dereceyi bulmuştu. Fakat bütün subaylar,
askerler savaş olacağına hiç sevinmiyorlardı. Bu, hâllerinden belliydi. Âdeta hepsi
biraz sararmış, solmuş, sanki biraz korkmuş gibi duruyorlardı. Arası çok geçmedi. Bulgar’ın, Sırp’ın, Yunan’ın da savaş ilan ettikleri duyuldu. Gazeteler boyuna
hudutlarda muzafferiyetleri yazıyorlar, yaza yaza bitiremiyorlardı. Bunları eve
getirip babasına gösterdi... Babası:
Yalan yavrum, yalan, diyordu.
Selanik o kadar kalabalıklaştı ki, artık kimse kimseyi tanımıyordu. Bir kargaşalıktı ki, deme gitsin... Diyorlardı ki muhârebeyi bırakan Selanik’e kaçıyormuş.
Primo geziyordu. Kahveleri, hanları, dükkânları hep askerler dolmuş görüyordu. Mademki muhârebe oluyordu, bu kadar askerin bayram günü gibi böyle
sokaklarda gezmesinin ne anlamı vardı? Bir gün eve geldiğinde Emine Hanım’ı
ağlarken buldu. Niçin ağladığını sordu.
Ah yavrum, muhâcirler181 gelmiş...
Muhâcirler mi gelmiş, diye haykırdı; nerede?
Her yerde. Bütün camiler dolmuş...
Kim söyledi?
Bugün Mustafa geldi, o söyledi.
Nereden geliyorlarmış?
Koçana’dan, İştip’ten, Köprülü’den... Her taraftan...
Ertesi gün okula gitmedi, camiler tarafına doğruldu. Hakîkaten her taraf dolmuştu. Bunlar ihtiyar, kız, kadın ve çocuktu. Hepsi ağlıyor, tarif edilemeyecek bir
sefâlet içinde hıçkırıyorlardı. Kalbi dayanamadı. Kaçtı, onları görmemek için kaçtı.
Zavallıların hepsi açtı. Gelene geçene: “Allah aşkınıza biraz ekmek...” diye yalvarıyorlardı.
Kahveler yine hıncahınç asker doluydu. Ne düzen ne hükûmet vardı... O gece
uyuyamadı. İşte babasının dedikleri çıkıyordu. Hâlâ zâbitler gazinolarda oturuyorlar, nâzik ve beyaz elleriyle, kadın gibi, saçlarını ve bıyıklarını düzeltiyorlardı.
Sabahleyin kalktığı vakit başı ağrıyordu. Babasına söyledi.
Üşümüşsün yavrum. Bugün dışarıya çıkma, dedi.
Evde kaldı. Babası akşam gazeteleri getirecekti. Öğle yemeğinden sonra pencerenin yanına oturmuş, Türklerin felâketini, bu felâketin sonunda ne olacağını düşünüyordu. Bahçenin demir parmaklıklı kapısından Emine Hanım’ın oğlu Mustafa’nın girdiğini gördü. Şüphesiz annesiyle görüşmeye geliyordu. Bu, aslan gibi bir
askerdi. Göğsü geniş, iri gözleri mavi ve parlaktı. Acaba annesiyle ne konuşacaktı?
Merak etti. Kalktı. Aşağıya indi. Mustafa’yı mutfakta annesinin karşısında bir
sandalyede oturuyor buldu. Gülerek gitti. Elini tuttu:
Sen niçin muhârebeye gitmiyorsun?
Ben yüzbaşının evinde kaldım. Hem zaten muhârebe bitti.
Vay alçaklar vay, diye haykırdı.
Bu nasıl olurdu? Selanik’i babalarımız muhârebesiz mi almışlardı ki şimdi
muhârebesiz düşmana veriliyordu. Mustafa’ya daha birçok şeyler sordu. Elli, altmış, yetmiş bin kişi silahlarını vereceklermiş. Karaburun’daki büyük toplar bir gülle atmadan düşmana teslim olunacakmış...
— Ey, sizi düşman sonra ne yapacak?
— İyi bilmiyorum, ama galiba esir edecek... “Esirlik çok rahattır, adama bey
gibi bakarlar.” diyorlar.
Ve yüzbaşının sevindiğini anlatıyordu. Primo dinliyor, içinden müthiş bir kin
kabarıyor, zehir gibi damarlarına yayılarak her tarafını acıtıyordu. Mustafa gideceğine yakın belinden büyük bir revolver çıkardı. Bu yüzbaşınınmış. Yunanlılar
esir ettikleri vakit şart mucibince182 zâbitlerin kılıçlarını bırakacaklarmış ama ihtimal başka silahları alacaklarmış. Onun için bunu Mustafa’ya vermiş, anasına
saklattırsın diye...
Primo hem dinliyor hem de muhârebede kullanmadığı bu silahı bu zâbitin neden sakladığını, muhârebeden sonra onu ne yapacağını düşünüyordu. Hiç böyle
revolver görmemişti. Kılıfı tahtadandı. Aldı, baktı:
Ne tuhaf, dedi; bu nasıl şey?
Mustafa bilmişlik tasladı:
— Buna mavzer revolveri derler Bey’im; bu hem tabanca hem de tüfek gibi
kullanılır...
Primo sordukça o anlatıyordu. Tahta kılıfı, daha doğrusu kutuyu açtı. İçinden
revolveri çıkardı. Sapını kutunun ucuna taktı. Tahta kılıf bir tüfek dipçiği gibi olmuştu. Omuzuna dayadı, nişan aldı:
Daha ziyâde tafsîlât183 veriyor, Primo dikkatle dinliyordu. On kurşun birden
konuluyordu. Nasıl konulduğunu sonra nasıl boşaltıldığını anlattı. Primo da aldı.
Omuzuna koydu. Mekanizmayı kurdu. Tetiği çekti. Ateş edermiş gibi boşalttı. Ah,
böyle on kurşun birden konan, iki bin metre uzağa atan mükemmel bir silah varken düşmandan nasıl kaçılırdı? Primo’nun buna aklı ermiyordu. Emine Hanım:
Ey oğul, nerede saklayayım ben?
Primo kolayını buldu. Yukarıda, tavan arasında, saçağa yakın bir yerde ufak
bir delik vardı. Oraya konulursa hiç kimse göremezdi. On bağ da fişek vardı; onları
da kömürlüğe koymalıydı. Mustafa:
Anası itiraz etmedi. Primo revolveri aldı. Kendi eliyle yerleştirdi. Kurşunları
rutubet almasın diye bezlere sardılar. Çuvalların arkasına koydular. Primo hep
muhârebeye dâir şeyler soruyor, Mustafa cevap veremiyordu. Primo’nun bu teslim olma işine aklı bir türlü ermedi.
Akşam babasıyla muhasebeye185 girişti. Bu nasıl oluyordu? Ve babasının İstanbul’a gitmek istediğini anladı. Ah, Selanik kalacaktı ha? Üzüntüden kalbi acıdı.
Rüyada görse inanamayacağı bu felâketi daha ziyâde düşünemiyordu. Felâket
saatleri ağır geçer. Yunan süvarilerinin gelmesi; kralın, prenslerin, prenseslerin
Selanik’e dolması epey sürdü.
Birden her şey değişmişti. Sokakları şapkalılar kapladı. Yahudilerin hepsi hemen Rumlaştı. Dükkânlar maviye beyaza boyandı. Mavili beyazlı takılar yapıldı.
Yunan kralı geldi. Herkes, kadınlar ve erkekler sokağa döküldü. Alkış, alkış, alkış...
El şakırtısından, “Zito, zito Yorgos!”186 nâralarından gök gürlese işitilmeyecekti.
Yalının önünden düşman taburları mızıka çalarak geçiyorlardı. Bütün panjurlar açılıyor, bu geçen taburlara çiçekler, öpücükler atılıyordu.
Akşam babası: “Yavrum, artık burada oturamayacağız.” dedi. “İlk vapurla İstanbul’a gideceğiz. Yarın veya öbür gün...”
Aman Ya Rabbi! Vatanı bırakmak bu kadar kolaydı ha!.. Âdeta gezmeye gider
gibi vapura binecekler, beş yüz yıldır oturdukları Selanik’i bırakacaklardı. Hayır,
hayır... O, Primo, buradan bir yere gitmeyecek, burada üzüntüsünden ölecekti. İs183 Ayrıntı.
tanbul’a gidip ne yapacaktı? Sokaktan geçen Rum çocukları, tramvaycılar, satıcılar; “İşte bir Türk çocuğu…” diye kim bilir ne kadar acı bir hakaretle bakacaklar,
onunla eğleneceklerdi. Artık bu hayata nasıl tahammül ederdi? Gece uyuyamadı.
Babası istediği kadar bavulları filan hazırlatsın... O kaçacak...Vapura binmeyecek,
kendini öldürecekti.
Ölmeye karar verdikten sonra Primo gayet tatlı ve hoş bir rahatlık duydu.
Âdeta ıstırabı azaldı. Mektep filan çoktan kapanmıştı. Türkler kaçışmışlar, bütün
bu binalara Yunanlılar dolmuşlardı.
Son saatini daha tayin edememişti. Dışarıya çıktı. Gezinmeye başladı. Her şey,
her yer değişmişti. Ah, değişmeyecek tek şey bizim zâbitlerdi. Askerlerini, toplarını, tüfeklerini, vatanlarını, ırzlarını, mallarını düşmana verdikten sonra kurtardıkları pis ve değersiz canlarını eğlendiriyorlar, yine eskisi gibi parlak kılıçlarını
yerlere sürterek muzaffer düşman askerlerinin arasında, erkeklerin önünden geçen bir kız tavrıyla utanmadan geziniyorlar, gazinolarda bacak bacak üstüne atıp
nârin kadınlar gibi nâzik ve beyaz elleriyle taranmış saçlarını, yukarıya kaldırmış
bıyıklarını düzeltiyorlardı. Evet, bir tek bunlar değişmemişlerdi; sanki onlarca şey
olmamış, sanki Selanik alınmamış, sanki muhâcirlerin anlattıkları kanlı katliamlar yapılmamıştı. Onlar yine arabalara biniyor, şantözlerle konuşuyor, hâlâ birbirleriyle politikaya dâir münakaşalar ediyorlardı.
Primo, bunlardan iğreniyor, yanlarına gidip tokatlamak istiyordu. Bunlar nasıl
adamlardı? Hiç hisleri yok muydu? Muzaffer Yunan ve Bulgar subaylarının arasında, Yunan askerlerinin içinde nasıl utanmadan yaşayabiliyorlar, bütün Rum,
Yahudi ve ecnebi kadınlarının onlara attıkları nazarlardaki hakaret ve nefreti
anlamıyorlar mıydı? Rum çocukları bile arkalarına takılıp onlar geçtikten sonra:
“Yuha Turkos, kerasadis!..” diye nâra atmaya başlamışlardı. Bunlarda biraz sıkılmak olsa, elleriyle teslim ettikleri bu şehirlerde durabilirler miydi? Haydi canları
tatlıydı, kendilerini öldüremezlerdi. Fakat meydana çıkmakta ne mânâ vardı? Buradan bir yere defolup gidemezlerse bir köşeye saklanamazlar mıydı?
Evde babasına sordu:
Anladık, Selanik zapt olundu. Fakat bu zâbitleri niçin tutuyorlar, süs diye mi?
Babası başını salladı:
Heyhat, yavrum, dedi. Onları tutan yok, kendileri duruyorlar.
Primo gözünü açtı:
Kendileri mi duruyorlar?
— Evet, kendileri.
— Nasıl? Onlar esir değiller mi?
— Hayır yavrum. Yunan ordusunun kumandanı Prens Konstantin onlara
“Anadolu’ya, İstanbul’a gidebilirsiniz.” demiş.
— Eee, niçin gitmiyorlar?
— Niçin gitmeyecekler... Bulgarlar Çatalca’ya dayanmışlar. İstanbul’a veya
İzmir’e giderlerse tekrar savaşa gönderilme ihtimalleri var. Onun için vakit geçirmeyi tercih ediyorlar.
Primo kıpkırmızı oldu. Dünyada bu kadar âdîlik ve korkaklık olabilir miydi?
Vay alçaklar vay, diye bağırdı.
Kendini tutamadı, hiddetinden ağlamaya başladı. Babası ona teselli vermeye
çalıştı. Bu zâbitlerin kabahatleri olmadığını; çünkü zavallıların hangi kavmiyetlerini idrak edemediklerinden Türk olduklarını, Türk ve Türklüğün ne olduğunu
ve ne olacağını bilmediklerini söylüyor, “Kabahat bize Türklüğümüzü unutturan
sebeplerde...” diyordu.
Bu zavallı zâbitlerin ‘Turan’ın ne demek olduğunu birbirlerine soracak kadar
milliyetlerinden haberleri yoktu. Türk tarihinin bir harfini bilmiyorlardı. Oysa
düşmanlarımız kendi milliyetlerinin ruhundan aldıkları mefkûreler187 ileri atılıyorlar, tarihlerinin onlara söylediği büyük görevi yerine getiriyorlardı. An’aneleri,188
vatanları, ayrı kalmış kardeşleri için sevine sevine kanlarını döküyorlardı. Rumlar
“megalo idea”larını yani büyük emellerini takip ederek binlerce ölü bırakıyor, Türk
toplarının üzerine sıçrayarak nutuklar atıyorlar, Bulgarlar “Naşi, naşi Çarigrad
naşi!” yani “İstanbul bizim olacak, İstanbul bizimdir!” diye sevinerek ateşe atılıyorlardı.
Fakat Türkler... Türklerin hiçbir fikri, büyük değil hatta küçük bir emeli bile yoktu... Böyle umûmî ve müşterek bir emele, bir vicdana, bir ruha sahip olmayan bir
milletin fertleri şoven, bencil, hodkâm189 olurlardı. Umûmî ve müşterek bir milliyet hayatını, meselâ Türklük diye âlî, mukaddes bir şey idrak edemediklerinden
husûsî190 ve ferdî191 hayatları kıymetlenir, canlarını kolaylıkla fedâ edemezlerdi.
Babası saatlerce anlatıyordu. O hayal meyal duyuyor, kendisinin hangi kavme
ait olduğunu bildiğini, bir Türk olduğunun gayet güzel farkında olduğunu biliyor187 İdeal, fikir.
du. Madem Türk olduğunu biliyordu, büyük Türklüğü, bugün can çekişen büyük
Türklüğün felâketini anlıyordu, o hâlde kendi fânî hayatının artık hiçbir önemi
yoktu. Bu fânî hayatı, büyük Türklüğün büyük hayatı için fedâ etmeliydi. Ama nasıl?..
Artık Primo hep bunu düşünüyordu, Selanik’ten gitmeye karar vermişti. Sokaklardan Rum, Bulgar askerlerinin devriyeleri arasında geziyor, “fakat nasıl”
muvakkat192 ve ehemmiyetsiz193 hayatını ne sûretle fedâ edeceğini dalga geçiyordu. Artık Türk zâbitlerini göremiyordu. Acaba Prens Konstantin’in verdiği
izinden yararlanarak hepsi İstanbul’a veya İzmir’e mi gitmişlerdi? İki günden beri
hastalanarak evden çıkmayan babasına sordu:
— İstanbul’a giden de olmuş yavrum ama Bulgarlar gelince protesto etmişler. Yunanlılar da kalanların hepsini esir alıp Atina’ya göndermişler.
Esirliği ağır ve izzetinefse194 mugayir,195 sefil ve rezil bir hâl olarak kabul ediyorlardı. İşte bu muhârebeden kaçanların hâli... Şimdi pis ve tembel tavuklar gibi
onları kümese tıkacaklar, üzerlerinden kilitleyeceklerdi... Primo buna seviniyordu.
Bu kara günlerde tek sevinci bu oldu. Bu zâbitlerin sokakları dolaşmalarını hiç
çekemiyordu.
Artık rahat rahat geziniyordu. Ona küçük olduğu için aldırmıyorlardı. Rıhtıma,
kışlaya, istasyona, her yere gidiyor; düşman askerlerinin, düşman subaylarının
neşelerini seyrediyor ama hep minimini kalbi büyük Türklük için çarpıyordu. Şu
fânî hayatını şanlı bir sûrette tarihlere geçecek bir tarzda fedâ etmenin yolunu
düşünüp duruyordu.
Primo, yüksek mermer bir binektaşının üzerinde aslan gibi duruyor; elinde kırmızı atlastan yapılmış büyük bir bayrak… Başında beyaz kuzu derisinden parlak
ve şık Türk kalpağı... Önündeki meydan bütün kaybeden düşmanın esirleriyle dolmuş. Primo yâverine emrediyor:
Evvelâ krallar gelsin...
Evet, küçük Oğuz tıpkı Fransızların Jeanne d’Arc’ı gibi Türklerin başına geçmiş
ve bütün düşmanları püskürtmüş, memleketlerini yağmalamış, nihâyet hepsini;
krallarına, kraliçelerine, prenseslerine, mareşallerine, generallerine varıncaya
kadar hepsini esir etmişti. Şimdi bütün bu sekiz yüz bin kişinin hayatı onun bir
sözüne bağlı... Şimdi takın altına gelmişler, aman diliyorlar... Dehşetli bir uğultu
içinde hep bu ses duyuluyor:
Kalabalığın arasından dört kişi ilerliyor. Bunlar Kral Ferdinand, Kral Yorgiyeviç, Kral Nikita, Kral George... Hepsi yere bakıyor. Taşın dibine diziliyorlar. Başlarını eğiyorlar. Oğuz, elindeki büyük ve kırmızı bayrağı üzerlerinde dalgalandırıyor ve:
— Titremeyiniz, korkmayınız, diyor. İşte büyük Türk sancağının altındasınız.
Utanmayınız. Sizin babalarınız da dedeleriniz de hep böyle geldiler, bu takın önünde yere kapandılar, secde ettiler. Haydi çıkarınız taçlarınızı... Bütün taçları kahraman sahibi olan Türklüğe, bana veriniz.
Bu dört adam, canlı gölgeler gibi, taçlarını çıkardılar. Ve küçük Oğuz’un ayağına, ayağının dibine koydular ve yere kapandılar... Şimdi meydanı dolduran bütün esirler susuyor. Korkunç, heybetli bir sükûn hâsıl oluyor. Bu sükûnun içinde
Oğuz’un ince fakat kuvvetli, madenî sedası yükseldi:
— Ey Ferdinand! Bugünü düşünmedin mi? Hiç tarih okumadın mı? Türklüğü
ölmüş sandın. Türklerin nesilleri bozulmuş, piçleşmiş olmasını umut ettin. Yalancıktan papazlık taslayarak yirminci yüzyılın ta orta yerinde, utanmadan bizim
aleyhimize bir Haçlı Savaşı açtın; vahşi askerlerine kızlarımızı, kadınlarımızı, ihtiyarlarımızı parçalattın. Hakanlarımızın büyük camilerini, eski kahraman babalarımızın yaptığı büyük türbeleri topa tuttun... Duyulmadık cinayetler işlettin. İşte
sonunda, uyumuş, donmuş, kanı kurumuş sandığın Türklük seni pençesine geçirdi.
Söyle, sana ne yapayım?
Yandan eğri burnuyla yırtıcı bir kartala benzeyen Ferdinand, hep yaptığı şeyler gözünün önünden geçiyormuş gibi titremeye başladı. Öbür krallar Yorgiyeviç,
Nikita, George da korkularından titriyorlardı.
Esirlerin içinden derin, akisli, uzun bir sedâ bağırıyor:
— Affet, büyük Oğuz affet! Türklük onlara her vakit mürüvvet gösterdi. Beş
asır, beş yüz sene, kendi ekmeğiyle onları besledi. Dünyada tasavvur olunabilecek
her türlü hürriyeti, serbestliği onlara verdi. Onlar bu iyiliğe karşı minnettar kalmaları gerekirken hainlik ettiler. Evet, hainlik ettiler. Hainlerin pis kanı Türk’ün
parlak kılıcını kirletemez.
Sonra dehşetli bir uğultu. Esirler kendi dillerinde bağrışıyorlar. Ne dedikleri anlaşılmıyor. Oğuz’un göğsü kabarıyor. Kahramanlar âlîcenap196 değil midir? İşte o
da âlîcenaplık edecek, “Kalkınız, kalkınız, zavallı krallar kalkınız!” diye bağırıyor:
Kalkınız! Sizi affeden büyük Türklüğün kırmızı bayrağını öpünüz!
Ve bayrağı binektaşından aşağıya uzatıyor. Ferdinand ağlayarak sarılıyor, öpmeye başlıyor. Öbür krallar da gülünç ve acınacak bir aceleyle bu yüce sancağa
atılıyor. Öpüyorlar, öpüyorlar. Gürültü artıyor. Bir kargaşalık. Dehşetli bir rüzgâr
esiyor. Birden yağmur yağmaya başlıyor. Esirler etrafa kaçışıyorlar. Ve sudan gölgeler gibi eriyerek dağılıyor, kayboluyorlar. Gök gürlüyor. Oğuz, üzerindeki takın
yıkıldığını görüyor. Fakat elindeki bayrağı hala krallar öpüyorlar, öpüyorlar. İçine
tuhaf bir baygınlık geliyor, başı dönüyor. Gözlerini kapıyor.
Ve birden uyanıyor. Geriniyor. Yatağında yalnız...
Ellerini gözlerini ovuşturuyordu, hâlâ rüyasının sersemliği devam ediyordu
ama aşağıdan da yabancı sesler işitiliyordu. Ne vardı? Kalktı, yere atladı, pencereye koştu. Camı açtı, panjuru itti. Dışarıya baktı. Acayip. Bahçede düşman jandarmaları, Giritliler duruyorlardı.
Acaba bu da rüya mı, diye ellerini gözlerine götürdü.
Hayır, hayır, bu gerçekti. Çevik hareketlerle çoraplarını giydi. Pantolonunu çekti. Ceketini arkasına aldı ve kapıya koştu. Aşağıya indi. Bir Yunan subayı ayakta
babasıyla görüşüyordu. Dinledi:
— Hükûmetimiz sizin için tahkîkat yapıyor. Bu tahkîkatın nihâyetine kadar
hapsolunacaksınız. Korkmayınız, hayatınız tehlikede değildir.
Babası sapsarıydı. Yoksa korkuyor muydu? Ama neden babasını hapsedeceklerdi? Bu hain heriflere zavallı, hiç itiraz etmiyordu. Hatta Rumca:
— Hazırım, gidebiliriz, diye, tıpkı az önce rüyasında gördüğü krallar gibi başını eğiyordu.
Ben de geleceğim, ben de...
Subay, babasına kibirli bir şekilde sordu:
Ve aşağılarcasına Primo’yu süzdü. Arsızca, kadın ve kız kardeşini arayan
bu herife karşı Primo da sert sert baktı. Ondan korkacak mıydı? Ne yapabilirdi?
Dâireye kadar Primo’nun gelmesine izin verdi.
Ondan sonrasına ben karışmam!
Babası, Emine Hanım’a, evi bırakmamasını ve akşama Primo için yemek hazırlamasını, kendisine Primo ile para göndereceğini söyledi. Kadıncağız efendisini
kesmeye götürüyorlarmış gibi hüngür hüngür ağlıyor, onu kurtarmaya çalışıyordu. Efendisi hiç tehlike olmadığını anlatmak istiyordu. Ama Emine Hanım:
— Ah, ben onları bilirim, hiç aman vermezler, diye ağlamasında inat ediyordu.
Bu bir facia gibi oldu. Güç belâ yalıdan çıktılar. Babası zâbitin solunda gidiyordu. O da babasının solunda. Giritli jandarmaların yarısı önde gidiyor, yarısı arkada. Birer tane de yanlarda. Ta Beyazkule’ye kadar böyle yürüdüler. Yoldaki Rumlar
toplanıyor, vahşi hayvanlara bakar gibi, sanki ömürlerinde hiç Türk görmemiş
kırk yıllık ecnebilermiş gibi onlara bakıyorlar. Rum çocukları köşe başlarına birikmişler, “Yuha Turkos, dramatikos!” diye bağırıyorlardı.
İttihat Caddesi’nde bir binaya girdiler. Galiba eski Türk subaylarının kulübüydü.
Babasını kumandan veya polis müdürünün yanına soktular. Primo dışarıda kaldı,
tam yarım saat ayakta...
Yemeğe gelip geçen Yunan neferleri ona sataşıyorlar, adını soruyorlar, eğleniyorlardı. Primo hiç cevap vermiyordu. Şimdi fırsat onlarındı. Ve fırsattan ancak
korkanlar yararlanırdı. Muzaffer, intikam için asla fırsat kollamazdı. İşte bir kukla
ordusu. Kendisi gibi silahsız bir Türk çocuk böyle zamanda ne söyleyebilirdi ki! Ah,
bir silahı olsaydı... Babası dışarıya çıktı. Yorgunluğu ve ümitsizliği yüzünden belliydi.
— Yavrum, ben birkaç gün kadar hapis kalacağım, kumandan soruşturma
bittikten sonra İstanbul için izin vereceklerini söyledi. Sen eve git, otur. Her gün
buraya beni görmeye gelebilirsin.
Ve cebinden çantasını çıkararak sekiz lira verdi. İçinde Emine Hanım’ın ve uşağın aylıkları vardı. Yemek ve diğer şeyler için terzideki giysileriyle ilgili birkaç şey
daha söyledi. Eğildi Primo’yu öptü. Kulağına:
— Haydi yavrum, korkma, diye fısıldadı; unutma ki sen bir Türk çocuğusun.
Ağlama, üzülme.
Niçin ağlayacaktı ki? Kadınlar, zayıflar, kuvvetsizler, âdîler, alçaklar ağlardı.
O ağlamayacaktı fakat ağlatacaktı. Kalbinde yine bir acı duydu; sanki gözyaşları
kirpiklerinin altında toplanıyor, kaçmak istiyordu. Derin bir nefes aldı:
Merak etmeyiniz, merak etmeyiniz!
Ayrıldı. Kendisini dışarıya attı. Ilık bir sonbahar güneşi bütün caddeyi aydınlatıyor, Beyazkule’nin gölgesi arkasına düşüyordu. Deniz dalgasız ve masmaviydi...
Çoluk çocuk, kadın erkek birçok Yahudiler sandallara binmişler, geziyorlar, düşmanın zırhlılarını seyrediyorlardı. Primo her zaman olduğu gibi, ah Selanik Türklerin elinde olduğu zamanki gibi, elleri arkasında, yavaş yavaş yürüdü. Rıhtımın
kenarına geldi. Siyahlanmış, yosun tutmuş taşlara sular çarpıyor, ağlar gibi bir
şırıltı çıkarıyordu. Baktı, baktı. Şimdi ne yapacaktı? Düşmanlar beş yüz yıllık Türk
yurdunu beş gün içinde, rüyalarda bile görülse inanılamayacak bir çabuklukla
gelip aldılar... Nihâyet kendi evlerine de saldırdılar. Babasını bir katil gibi yakaladılar. Evet, babası ne asker ne de memurdu... Bir mühendisti. Bir mühendis ne
yapabilirdi? Hiç! Ama bunlar hep zayıf ve güçsüz arıyorlar, karşı koyamayan herkesi eziyorlardı. Göçmenlerin anlattıkları şeyler tüyleri ürpertiyordu. Düşmanlar
her Türk köyünü sarıyor, af dileyenleri bile affetmiyor, erkeklerin hepsini kurşuna
diziyor, küçük çocuklarını Hristiyan yapmak üzere esir gibi Yunanistan’a gönderiyor, kadınların, güzel kızların ırzına geçiyor, taş üstünde taş bırakmıyorlardı.
Amaçları Rumeli’den Türk namını kaldırmaktı. Elbette onların hepsini öldürecekler veya zulüm ede ede kaçıracaklardı. İşte bu yöntemi, Batılıların ‘temizleme’ dediği zamanında İspanyolların Endülüs’teki Araplara, son defa da Almanların Hotanto’da, İtalyanların Trablus’ta uyguladıkları çirkin ve kanlı yöntemi, Selanik’e de
sokuyorlardı. Daha erkekleri toplayıp kurşuna dizmemişlerdi. Şimdi babası gibi
aklı başında, söz söyleyebilir Türkleri topluyorlardı. Sonra şüphesiz yalancıktan
bir komplo bulacaklar, hayali bir isyan uydurarak birçok aileyi kanla ve ateşle
söndüreceklerdi. Primo ayağının dibinde fısıldaşan sulara bakıyor, kendi kendine:
— Acaba hiçbir Türk bunlara karşı gelmeyecek, hepsi başlarını eğip, boyunlarını düşmanın titrek ve korkak kılıcına uzatacaklar mı, diyordu.
Mademki mutlaka ölecekti, ölünmese bile mademki artık vatan tamamıyla
mahvolmuş, beş yüz yıllık şan, şeref ve büyüklükle dolu tarih çamurlara atılmış,
çiğnenmişti; artık neden sinmeli, saklanmalı, yaşamaya çalışmalıydı?.. Başını kaşıdı. Göğsünde bir ağırlık duydu. Gerindi, gerindi, gerindi. Uykusu var gibi esnedi.
Evet, Primo bir Türk’tü. O asla bu hakaretlere razı olmayacak, intikamından vazgeçmeyecekti... Ama bu intikamını nasıl almalıydı? Düşünüyordu... Yürüdü. İttihat
Bahçesi’nin önünde birçok kadın ve Yunanlı subay konuşuyorlardı. Onların yanından geçti. Mektepte edebiyat hocasının ezberlettiği şiiri hatırlıyor ve etrafındaki
hep şapkalı, kılıçlı, üniformalı düşman kalabalığına yan gözle bakarak:
Türk’üm ve düşmanım size, kalsam da bir kişi, diye mırıldanıyordu.
Tramvaya atladı. Derin derin düşünüyordu. Yalının önünde indi. Sarhoş gibi
sallanıyor ve içinde oynatıcı bir sevinç duyuyordu. Artık planını yapmıştı. Bütün
dünya, Türklüğünü bilir bir Türk’ün, bir Türk çocuğunun vatanından sağ çıkamayacağını, ölümünü ne kadar pahalıya satacağını, yurdunun, babasının intikamını
bırakmayacağını anlayacaktı.
Kapıdan içeriye girdi. Uşağı, Emine Hanım’ı taşlığa topladı, aylıklarını verdi.
Ve dedi ki:
— Babamla ben otelde oturacağız. Şimdi siz istediğiniz yere gidebilirsiniz.
İki gün sonra eşyaları toplamak için buraya geleceğiz. Bizimle beraber İstanbul’a
gitmek isteyen gelir.
Emine Hanım:
Ben gelirim, dedi; küçük bey, ben...
Pekâlâ, pekâlâ, diye lafı uzatmadı.
Yalıyı kilitleyip anahtarı babasına götüreceğini söyledi. Yalan söylediğini hiçbiri anlamıyordu. Yarım saat içinde hepsi çıkıp gitti. Evde yalnız kalınca geniş bir
“Oh!” çekti. Başını açıp, ceketini çıkardı, kollarını sıvadı. Doğru tavan arasına koştu. Emine Hanım’ın oğlu Mustafa’nın getirdiği mavzer revolverini sakladığı delikten çıkardı.
Tahta kılıfın üzerine gayet ince ve hafiften bir toz konmuştu. Üfledi. Son derece yüce bir şey tutuyormuş gibi saygı ve sevgiden titriyordu. Kılıfın kapağını açtı.
Revolveri çekti. Mekanizma sessiz ve donuk bir aydınlıkla parlıyordu. İnce dudaklarını uzattı; öptü, öptü. Bu, o kadar tatlıydı ki... Dudaklarının arasından dilini çı-
kardı, namluya dokundurdu. Ekşi ve serin bir tat duyuyordu. Bu serin ekşilikte öyle
anlatılmaz bir lezzet vardı ki, dünyada hiçbir şeye benzetilemezdi. Bu anlatılmaz,
bu ne olduğu bilinmez şey sanki kana karışıyor, her tarafa yayılıyor, ona bir aslan
kuvveti, bir savaşçı isteği, bir yiğit mutluluğu veriyordu. Aşağıya indi, üst kattaki kendi odasına girdi. Pencereye gitti. Dışarıya baktı. Yalının bahçesi, bahçenin
önünde cadde, tramvay yolu, daha ötede Rum okuluna giden küçük sokak ve bahçeli evler tamamıyla görünüyordu. Oh ne manzara!.. İşte o buraları biraz sonra
kana boyayacak, bir savaş meydanı yapacaktı. Babasının odasına geçti. Küçük bir
masa vardı. Onu aldı, odasına getirdi. Pencerenin yanına soktu. Üzerine revolveri
koydu. Sonra bir yıldırım gibi aşağıya koştu. Kömürlüğe indi. Çuvalları çekti. Sakladıkları kurşunları çıkardı. Yine koşarak odasına çıktı. Elleri kararmıştı. Cebinden
mendilini çekti, bezleri çözdü, her kurşunu ayrı ayrı sildi, temizledi. Tekrar onar
onar şarjöre taktı. Bu on bağ fişeği masanın üzerine dizdi. Revolveri kılıfa taktı,
tüfek hâline getirdi. Panjurları içeri çevirdi. Aralıktan önce karşıki sokağın köşesine, sonra mavi beyaz boyalı köşkün alt penceresine, sonra tramvay yolundan
geçen bir papaza nişan aldı. Tamam, yeri gayet güzeldi. Şimdi Rum askerlerinin ve
subaylarının geçmesini bekleyecekti. Öyle bir ateş açacaktı ki, hiçbirini sağ bırakmayacaktı... Biraz düşündü.
— Hayır, dedi, bu alçaklar kaçacaklar... Evet, ya sokağın iki tarafına kaçışırlar ve o hiçbirini vuramazsa...
Bu hiç vuramamak ihtimali onu titretti. Revolveri masanın üzerine bıraktı. Pancurun kanatlarını itti. Eğildi, dışarıya baktı. Ve daldı... Ah, bahçeye girselerdi!.. O zaman kaçamayacaklar ve kendisiyle savaşmaya mecbur olacaklardı.
Lâkin bahçeye nasıl gireceklerdi? Babasını almaya geldikleri gün bir vazife için
girmişlerdi. Çağırsa... Lâkin ne diye çağıracaktı? Bir sebep bulmak lazımdı. Düşündü. Boş nazarla iki belki üç saat dışarıya baktı. Düşündü, düşündü. Nihâyet
güldü. Ve ellerini çırparak döndü. Evet, birçok Yunan askerini yalının bahçesine
doldurmanın yolunu bulmuştu.
Ama acele etmemeliydi. Onun intikamı, gerçek Bir Türk’ün intikamı ağır ama
müthiş olmalıydı.
Yarın, yarın, diye mırıldandı. Yarın, erken...
Hem işte yarın Pazar’dı... İntikamını alırken bütün bu muzaffer düşmanların
bir Pazar’lık zevk keyiflerini bozacaktı. Aşağıya indi. Ellerini ve yüzünü yıkadı. Ceketini giydi ve kapıyı kilitleyerek dışarıya çıktı. Pususunun, savaşacağı sevgili yurdunun etrafını bir gözden geçirdi. İki tarafı da yalıydı. Öndeki bahçenin bir kapısı
vardı. Başka kaçacak yer yoktu. Ah, anlayacaklardı!.. Göğsü kabarıyor, heyecan
ve sevinçten nefesi daralıyordu. Depoya doğru yürüdü. Yalnız kalmak, kapılarda
gezmek, planını zihninden daha çok geliştirmek istiyordu... Abdülhamid’in köşkünü geçti. Filoka’nın kahvesinde tatil giysilerini giymiş Yahudiler oturuyorlardı.
Orasını da geçti. Uzunali’ye giden yolu takip etti. Bir yokuş çıktı. Zavallı Türklerin
yeni yapıp bitiremedikleri büyük ve muhteşem Ziraat Okulu’nu uzaktan görüyordu. Yolun kenarına oturdu. Akşama kadar orada kaldı.
Yalıya girdiği zaman âdeta ortalık kararmıştı. Odasına çıktı. Sevgili silahını
tekrar eline aldı. Ve öptü. Eğer o olmasaydı yarın nasıl intikam alabilecek; nasıl
Türklüğün ölmediğini, Türk olduğunu bilen Türklerin hâlâ dünyada bulunduğunu
düşmana gösterecekti?.. Bu yüce âleti doldurdu. Boşalttı. Dipçiğini omuzuna koydu. Dışarıda muhtelif yerlere nişan aldı. Tetiği çekti. Sarı kılıfta, kalın ve tırtıllı kaykasında, menekşe rengindeki namlusunda öyle asil ve necip197 bir güzellik vardı
ki... Primo, ona bakmaya doyamıyordu. Gece lamba yakmadı. Silahı elinde, hep
odasında gezindi. Yarını, yarınki zaferini düşünüyordu. Artık düşmanlar, “Beş yüz
yıldır Türklerin elinde duran Selanik’i aldık da bize silah atılmadı.” demesinler. Ve
bir Türk çocuğunun nasıl bir kahraman olduğunu görsünler... Kendi kendine kumanda verir gibi:
— Şimdi yatalım, dedi. Evet, yarın erken kalkmak gerekiyordu. Hem kuvvetli
olmalıydı. Onun için geceyi uykusuz geçirmemeli, yatmalı, yorgunluğu çıkarmalı,
sabaha çelik gibi uyanmalıydı. Aşağıya indi. Yüzünü yıkadı. Odasına geldi. Yatağına girdi. Revolverini de koynuna aldı. Yorganı üzerine çekti.
— Ah, mümkün olsa da beni, yarın Türklüğün vazifesini îfâ edecek olan bu
mukaddes silahla beraber gömseler, diye düşündü.
Aklına mezar ve toprak geldi. Orası kim bilir ne kadar karanlıktı. Tıpkı derin
ve susuz bir kuyu gibiydi. Ölüm... Ama bu eskilerin, ihtiyarların, namussuzların,
Yahudilerin, kadınların ve korkakların sandıkları gibi müthiş ve korkunç bir şey
miydi? Hayır, hayır... Mektepte edebiyat muallimi câhilleri o kadar korkutan bu
ölümün komik bir rüyadan başka bir şey olmadığını söylemişti. Komik bir rüya ile
derin bir uyku... Bir uyku ki ezelî... Artık ondan uyanılmaz. Hâlbuki hayat... Ferdî
hayatın hiç ehemmiyeti yoktu. Çünkü bir insan ne kadar çok yaşasa yetmiş, en
fazla seksen yıl yaşayabilirdi. Ölüm mutlak ve zorunluydu. Ondan kaçmak mümkün değildi. Genel ve millî hayata gelince... Örneğin Türklük... Dünya durdukça bin197 Soylu, asil.
ler, yüz binlerce yıl Türklük en mükemmel şekilde yaşayabilirdi. Asıl işte bu millî
hayatın, gelenekleriyle, kutsallığıyla, şanlarıyla, şöhretleriyle, tarihiyle bir önem
ve değeri vardı. Yoksa bir insan yetmiş yıl tembel, esir ve rezil yaşamakla övünemezdi. Fakat büyük bir millete, şanlı bir kavme, yüce bir vatana ait olmak ve onun
yolunda ölmek... Övünülecek şey buydu. Yine edebiyat mualliminin:
Bâkî kalan bu kubbede bir hoş sadâ imiş, diye yaptığı açıklamayı hatırladı.
Ferdî ve fânî hayatta ancak bir saadet, bir ümit, bir iftihar vardı. O da ismini tarihe geçirmek. Bizden sonra gelecek kavimdaşlarımızın aklında bir iz bırakmak...
Unutulmamak... Bu nasıl olurdu? Babası söylemiyor muydu: “Gayet büyük bir şey
yapmakla... Herkesi hayretten şaşırtacak bir kahramanlık, dehşetli bir cesaret
göstermekle...” İşte büyük Türklük için o, önemsiz, değersiz hayatını fedâ edecekti.
Bu kıymetsiz, muvakkat hayatı saklasa ne olacaktı? Hakaretler, küfürler, tokatlar,
lânetler içinde yaşlanacak, sonunda bir gün hasta ve kuvvetsiz, yatağında bir bunak ve iğrenç bir kocakarı gibi gebermeyecek miydi?
O vakit onun ismini tarihler yazar mıydı? Hayır... Asla... Ve böyle bir erkek ölümünün, dünyada birçok atın, eşeğin, köpeğin ölümünden ne farkı vardı? Birçok at,
eşek ve köpek doğuyor, yaşıyor ve ölüyordu. Ama hepsi büyük bir hayatları olmadığından ölümleriyle beraber unutuluyorlardı. Kim bilir, dünyadan ne kadar at,
eşek, köpek geçmiş ve hiçbir iz bırakmamışlardı. Hâlbuki kahramanlar öyle miydi?
Dört bin sene evvelki bir kahramanın methiyesi bugün okunuyordu.
Primo bunları düşünüyor, gözlerini kapatıyor ve sevgili mavzer revolverine
daha sıkı sarılıyordu. Uyudu, birçok rüya gördü. Dumanlı ve seraplı rüyalar... Al ve
sıcak kanlara bulanmış geniş vadilerden, milyonlarca düşman leşiyle dolmuş savaş meydanlarından geçiyor... Sarp uçurumlarda beyaz bir atı oynatıyor... Sonra
geceler... Doğudan, Turan tarafından bir hilâl mavi göğe yükseliyor... İçinde minimini bir yıldız var...
Primo hayretle bakıyor... Ayaklarında bir ıslaklık... Eğiliyor, bir de görüyor ki,
dizlerine kadar kan içinde... İşte bu, Türk düşmanlarının kanı... Koca bir göl olmuş...
Kırmızı ve nihâyetsiz bir göl... Semâdaki ayın ve yıldızın hayali, üstüne aksediyor.
Ah, bayrağımızın canlısı, asıl bayrağımız, mukaddes bayrağımızın mücessem198
mânâsı...
Büyük Selahaddin, kendisinden aman dileyen Kudüs’ü aldıktan sonra hiç
durmamıştı. Şam’da “Biraz dinlenelim!” istirhamında bulunan askerine: “Ömür
kısadır. Ecelden emin değiliz!” cevabını verdi. Yayından çıkmış bir alev ok şiddetiyle
yabancı Avrupalıların haksız yere benimsedikleri kasabalar üzerine atılıyor, müthiş matkaplarıyla deldiği kaleleri hemen zapt ediyordu. Kurtularak Sur kalesine
kapağı atan Hak düşmanı mutaassıpların âdeti Avrupa’dan gelen imdatlarla
çoğalıyor, çoğalıyor; milyonlara varıyordu. Ama artık İslâm’ın yüzü gülmüştü.
Yıllarca süren zulümlerin intikamı alınacaktı. Şam, her gün yeni bir fetih haberiyle
seviniyor, camiler şenleniyor, Allah›a şükretmeye koşan halkı mâbetler almıyordu. O vakit bu şehir, fasılalı fakat mütarekesiz din muhârebeleri yüzünden âdeta
bir Türk ordugâhına dönmüştü. Sıkışan halîfelerin, ürkmüş emirlerin seyrek saflarını doldurmak için Turan’dan taşan “bahadırlar tufanı” sanki burada birikmiş,
karar kılmıştı.
Doğu tarafında kocaman bir Türk mahallesi vardı. Kılıçla, kalkanla, tolgayla,
eyersiz atlar üzerinde gelenlerin çocukları Arapça öğrenip medreselerde âlim
oluyorlar, medenî bir zevk içinde şiir, edebiyat, hikmet, ticâret sahasında yaşıyorlardı. Doğan Bey de bunlardan biriydi. Babası, Alp Arslan’ın en eski kumandanlarındandı. Üç küçük kardeşini yirmi senedir görmemişti. Biri Kızıl Arslan’ın, biri
Pehlivanoğlu Özbek’in, biri de Harzemşah Döğüş’ün ordusunda idi. Kendisi hiçbir
orduya girmemiş, gençliğini medresede geçirmiş, Dımışk’tan199 hiç ayrılmamıştı. Etrafı yüksek duvarlarla çevrili büyük bir bahçenin ortasındaki harap evinde
yalnız oturuyordu. Çoluk çocuğa karışmamış, kitaplarının üstünde ihtiyarlamıştı.
İhtiyar bir hizmetçisi vardı. Yiyeceğini, içeceğini çarşıdan o taşırdı. Kendi dışarıya
hiç çıkmaz, kimseyle görüşmez, kimseyle tanışmazdı. Ama, bütün mahalle, hatta
bütün şehir halkı yine onunla meşguldü:
Ne yapıyor?
Herhâlde ibadet değil!
Camiler de görünmez.
Niçin dışarı çıkmaz?
Evine kimseyi sokmuyor. Niçin?
Yapayalnız ne yapıyor?
Ne yapacak acaba, diyorlardı.
Meraklarında biraz haklıydılar. Çok defa sâkin, beyaz duvarların arkasından
yerleri sarsan patlamalar duyulurdu. Çocuklar, kadınlar, gençler sokakta küme
küme dururlar, sık fıstık ağaçlarının tepelerinden havaya tüten kırmızı, sincabî,
mor, yeşil dumanları korka korka seyrederlerdi. Halkın telkininden kurtulamayan
ulemâlar da hiç yüzünü görmedikleri bu münzevîye200 fahrî201 bir garez bağlamışlardı. “Katlinin vâcip olduğundan” dem vuruyorlardı. Şehirde her felâketi onun
uğursuzluğuna yormak âdetti. Kuraklığı, fırtınaları, yangınları, kavgaları, cinayetleri hep o... “Büyücü Doğan” yapıyordu. Ahâlisiyle ülfet etmediği Dımışk’ın ruhunda, yıllar geçtikçe Doğan, dayanılmaz bir elem olmuştu. Büyük küçük herkes
ona levm202 ediyor, lânetler yağdırıyordu. Yanılıp da bir gün dışarı çıksa, ihtimal
üzerine atılıp parçalayacaklardı. En umulmaz zafer haberinin verdiği neşe bile,
halka Büyücü Doğan’ı unutturamadı. Selahaddin geldiği zaman, Emevî Camii’nin
önünde bütün Dımışk toplandı. O namazdan çıkarken:
Ey Sultan! Bizi bu Büyücü Doğan’dan kurtar, diye bağrıştılar.
Selahaddin, hayatını cihatta geçirirdi. Yolu düştükçe uğradığı Şam’ın ahvalini
iyice bilmezdi. Sarayına gelir gelmez yeğeni olan Kaymakam Ferruhşah’ı huzuruna çağırdı:
Halkın istemediği bu Doğan kim, diye sordu.
Baalbek Emîri Ferruhşah, vâkıa203 amcası kadar müthiş bir kahraman değildi. Ama amcasından daha âdildi. Şâirlere birçok kasîdeler yazdıracak derecede
şecî204, cömert, kerim bir zattı. Mefkuresi hakla adaletti.
— Halka hiç ziyanı dokunmayan bir şaşkın, cevabını verdi.
— Sana şimdiye kadar şikâyet ettiler mi?
— Çok defa...
— Niçin adaleti yerine getirmedin?
— Getirdim.
— Ne cezâ verdin?
— Cezâ vermedim. Tahkîkat yaptım. Anladım ki, bu Doğan’ın hiçbir zararı
dokunmamış... Aradım, halk içinde “Bana şunu yaptı.” diyen bir davacı çıkmadı.
— Öyleyse niçin yolumda “Bizi ondan kurtar!” diye bağırırlar?
Ferruhşah gülümsedi. Kaleler almasını, krallar esir etmesini, ordular dağıtmasını pek iyi bilen kahraman amcası halkın ruhuna yabancıydı.
— Sultanım, dedi, “Bizi ondan kurtar” diye bağırmaları, gördükleri bir zulümden, bir şerden değildir.
— Ya nedendir?
— Meraktandır.
— Maksatları “Bizi meraktan kurtar!” demektir.
— Neyi merak ederler?
Ferruhşah, Doğan’ın yıllarca süren sessiz îtikâfını, asaletini, gençken medresede kimya ilmiyle hendese ilmine çalıştığını, gayet derin bir âlim olduğunu, şimdi
madde ile yanar cisimlerle uğraşıp bilinmeyen şeyler keşfine savaştığını amcasına
uzun uzadıya anlattı. Halkın mâhiyetini bilmediği şeye kin bağlaması tabiî idi. Bu
zavallı adam, kırk senedir, merak ettiği bir noktaya ömrünü hasretmişti. İşte onu
anlamaya çabalıyordu. Başka bir kabahati yoktu. Fakat Selahaddin;
Canına dokunmayalım. Buradan çekilip gitsin, kararını verdi.
Vâkıa o da büyüye, sihre inanmazdı. Ama halkın istemediği bir adamı şehirde bırakmayı, siyasete muhalif görüyordu. En vâhî205 bir şâyiadan206 kan, kav-
ga, nizâ207 çıkabilirdi. Ferruhşah, o gün adamlarını ihtiyar Doğan›a gönderdi.
Sultan’ın emrini tebliğ etti. Ertesi sabah, evinin önüne toplanan halk, büyük
kapının açıldığını, yedeklerinde birer deve çeken iki ihtiyarın çıktığını gördü.
Öndeki beyaz sakallı, kısa boylu, mavi gözlü adam Büyücü Doğan›dı. Birçok kişi
ilk defa olarak görüyordu. Arkadaki, kambur hizmetçisi... Onu zaten tanıyorlardı.
Savrulan küfürleri, lânetleri duymuyor gibi ikisi de yere bakarak yürüyorlardı.
Çöle çıkan caddeden gittiler. Açık kapıdan halk bahçeye üşüştü. Bağırarak evin
her tarafını aradılar. Fıçı fıçı neftlerden, şişe şişe renkli sulardan, türlü türlü tozlardan, ne olduğunu anlayamadıkları birtakım cetvellerden, pergellerden, hendese âletlerinden başka bir şey bulamadılar. Hepsini kırdılar, kopardılar, döktüler,
dağıttılar, yıktılar. Bir hafta geçmeden Büyücü Doğan unutuldu. Yıllarca onunla
korkunç bir kâbus, meşum208 bir birsâm209 gibi uğraşan Dımışk’ın mustarip ruhu
sanki birdenbire rahatladı!
Ramazan’da, ordusu ile Şam’dan çıkan Selahaddin, birkaç hafta sonra Safad’la Kevkeb’i de aman vererek aldı. Oranın ahâlisini de Sur’a gönderdi. Beş altı
sene içinde Irak’ta, Suriye’de hükmü altına girmeyen bir kale yoktu. Ötede beride kalan mutaassıp güruhu aman istiyor, teslim oluyorlardı. İslâm’ın bu parlak
galebelerinden kederlenen Papa’nın yüreğine inmişti. Mukaddes Roma-Cermen
İmparatoru ile Fransız kralı Filip, İngiliz Kralı Rişar; sonra Avrupa’nın bütün namdar şövalyeleri haç alametleri taktılar. Filip›le Rişar, deniz yolu ile geleceklerdi.
Sur, Avrupa›dan hıncahınç gelen imdatlarla o kadar doldu ki kale bu kalabalığı
almadı. Siyah bayraklı, hadsiz hesapsız bir ordu Akka’ya doğru taştı, fışkırdı. Selahaddin, bu kara tufanın önüne yıkılmaz bir çelik kaya gibi çıktı. Bu kudurmuş canlı
dalgaları kırdı. Sahrayı kırmızı, sâkin bir denize çevirdi. Evet, birkaç saat içinde
düşmanın on bin tanesini öldürdü. Geri kalanları esir etti. Ölüleri nehre attılar.
Zîra gömmek imkânı yoktu. Her taraf ceset dolmuştu. Nihâyetsiz leş yığınlarının
kötü kokusu havayı bozdu. Şanlı galip hastalandı. Kulunç illeti onu kımıldanamaz
bir ıstırap yumağı hâline soktu. Hekimler ölüm nehriyle kaplanmış bu er meydanının hemen terkine lüzum gösterdiler. Selahaddin, Akka’daki askerine, “Ben
hastalandım, iyi olmak için buradan uzaklaşmaya mecburum. Siz sebat ediniz.
Korkmayınız. Yine geleceğim.” haberini gönderdi. Dünyayı titreten bu kahraman,
sedye içinde kıvrana kıvrana Harube’ye gitti. Meydanı boş bulan mutaassıp Haçlılar, Akka’yı bütün kuvvetleriyle karadan, denizden sardılar.
Bütün kış muhârebe ile geçti... Mukaddes Roma-Cermen İmparatorunun, ordusu ile Suriye’ye yaklaştığı söyleniyordu. Yaz gelince kulunçları geçen Selahaddin, yatağından kalktı. Atına bindi. Bir dakika durmadı. Cihada koştu. Yine eskisi
gibi ordusunu Tel Kisan’da kurdu. Akka’yı saran hesapsız kuvvete her gün hücuma
başladı. Haçlılar fütur210 getirmiyorlardı. Her tarafa istihkâmlar211 kazmışlar, muhasara ordusundan başka, arkalarını vuran Selahaddin’e karşı da iki büyük ordu
kurmuşlardı.
Artık Akka’yı kurtarabilmek ümidi sönüyor gibiydi. Frenkler, deniz yolu ile birçok kavî212 keresteler getirmişler; kalenin üç köşesine altmış arşın yüksekliğinde,
beşer tabakalı üç büyük burç kurmuşlardı. Burçların her tabakasında asker
vardı. Gece gündüz kalenin siperlerine ok, ateş yağdırıyorlar, büyük hendekleri
dolduruyorlardı. Selahaddin, atıyla muharip213 saflarının arkasındaki küçük tepeciklerde geziniyor, kalenin etrafında yükselen bu büyük burçlara bakarak dişlerini
gıcırdatıyor,
Ah gitti, ah gitti, diyordu.
Vâkıa içeriden bu burçların üstüne neft, paçavra filan atıyorlardı. Fakat, hiçbirisi tutuşmuyordu. Selahaddin, şahin gözleriyle kalenin müdafaadaki hareketini
görüyor. “Acaba bu tahtalar niçin yanmıyor?” diye düşünüyordu. Bu merakını, o
gün tutulan bir esir halletti: “Frenk mühendisleri kulelerin ahşap kısımlarını derilerle kaplamışlar, üstüne sirke, çamur, sonra birtakım yanmaz eczalar sıvamışlardı.” Küçük, büyük, harple, amanla şimdiye kadar elli kale alan bu kahraman, sevgili Akka’sının can çekişmesine dayanamıyor, geceli gündüzlü, az kuvvetleriyle bu
çok düşmana saldırıyordu. Artık iki taraf da fütur getirmek üzereydi. Hırsından
kıvranan Selahaddin, bir sabah burçların birisinin tutuştuğunu gördü. Gözlerine
inanamadı. Atının üstünde doğruldu. Sağ elini gözlerine siper yaptı. Dikkatle baktı. Arkasındaki muhariplere sordu:
Tutuşuyor, değil mi?
Evet...
Birdenbire?
Alev içinde kalan burçtan müthiş bir vâveylâ214 yükseliyordu. Her tarafı birden
ateş sarmıştı. Dördüncü, beşinci tabakadan siyah noktalar yerlere atlıyordu. Diğer
iki burçtaki askerler de bağırarak kaçışıyorlardı. Yarım saat geçmedi, bunlar da
ateş aldı. Selahaddin hemen kat›î hücum emrini verdi. Ansızın iki ateş arasında
ürken düşmanlar, mücahitlerin keskin kılıçları altında kırıla kırıla kaçtılar.
Selahaddin, kıymetli kalesine girmedi. Altındaki kemikleri görünen naaşlarla
hâlâ cızırdayarak, fenâ bir koku çıkararak yanan yıkık burçların kömürleşmiş direkleri önünde atının dizginini kastı. Ordunun bir kısmı kaçıp kurtulanların arkasından gitmişti. Yaralılar toplanıyor, esirler bağlanıyordu. Huzurunda bugünkü
muzafferiyetten sevinen yorgun kale kumandanına:
— Bu kuleleri biz yanmaz biliyorduk. Nasıl yaktınız?
— Evvelâ yakamadık Sultan’ım! Mel’unlar sirkeyle, çamurla her tarafını sıvamışlardı. Kale içinde bir ihtiyar garip çıktı: “Bana istediğimi veriniz, bu burçları
yakayım.” dedi. Ne istedi ise verdim; neft, kireç, pamuk, kil... Bir ay içinde üç bin
tane humbara döktü. On beş gün de çalıştı, yedi oluklu, hiç görülmemiş bir mancınık yaptı. Bu sabah “Artık işim bitti. İsterseniz yakayım.” dedi. “Haydi, yak.” dedim.
Yaktı.
Selahaddin merakla:
— Nasıl yaktı?
— Burcun en dolusuna, bir anda, yaptığı tuhaf mancınıkla humbaralar215
yağdırmaya başladı. Her tarafı evvelâ mor bir alev kapladı. İçindekiler de tutuştu.
Öbür burçlardaki düşman, korkusundan kaçmaya başladı. Biz de kapıları açtık.
Arkalarına düştük.
— Şimdi bu ihtiyar nerede?
— İçeride.
— Ne yapıyor?
— Kendine minnettar kalan ahâlinin elleri üzerinde geziyor.
— Sen ne mükâfat verdin?
— Mükâfat kabul etmiyor. Ne verdimse reddetti.
— Çabuk buraya getirt. Ben onu memnun etmek isterim.
— Baş üstüne Sultan’ım...
Al maşlahlı216 genç kumandan hızla uzaklaştı. Adamlarını kaleye koşturdu. Selahaddin evvelki kanlı boğuşmalara saha olan meydana bakıyor, direklerin arasında yanan cesetlerin keskin kokularından tiksiniyor, vücudunun her tarafında
yine müthiş kulunç ağrıları duyar gibi oluyordu. Yarın, şüphesiz hava yine bozulacak, orduda hastalık başlayacaktı. Askerlerine, bütün ölüleri arabalarla denize
taşıyıp atmalarını emretti. Liman da mutaassıpların elinden alınmış, Mısır’dan
donanma tam vaktinde yetişmişti. Kalenin kapısından zafer, sevinç, şevk nâraları
savuran bir kalabalık çıktı. Selahaddin başını çevirdi. Elleri üstünde beyaz sakallı,
küçük bir ihtiyar gördü. Akka’nın minnettar ahâlisi, kendilerini ölümden, esirlikten kurtaran muhterem vücudu başlarında taşıyorlardı.
Ya Sultan! İşte bizi kurtaran, diye bağrışarak yaklaştılar.
Üstü başı perişan, siyah başlıklı, beli bükük bir ihtiyar... Yere ayaklarını basınca
biraz doğruldu. Çok sıkılmış olduğu yüzünden belliydi. Sultan’ın arkasından,
atlılar arasındaki Şamlılar bir ağızdan;
Büyücü Doğan!
Büyücü Doğan bu, diye haykırdılar.
Sonra, ansızın çöken derin bir sessizlik, bu hayreti daha beter ağırlaştırdı. Selahaddin, atından atladı, ihtiyara doğru birkaç adım attı.
— Doğan! Sana bir deve, yüz bin dinar hem de bütün Kerek malikânelerini
ihsan ettim. Daha ne istersen söyle... Emirlik, hâkimlik, ne istersen...
— Ben bir şey istemem.
Sultan kalın kaşlarını çattı, başını salladı:
— Hizmetin büyüktür! Sen burçları yakmasaydın Akka, mutaassıpların eline düşecekti. Akka düşünce, biz İslâmlar Suriye’de tutunamayacaktık. Kudüs’ü
bile bırakıp çöle çekilmeye mecbur olacaktık. Sen hepimizi bu felâketten kurtardın.
Yalnız bizi değil belki bütün İslâm’ı kurtardın. Bu mükâfata lâyıksın. Kabul et.
İhtiyar kafasını yukarı kaldırdı:
Ben bu hizmeti hasbetenlillah217 yaptım. Ecrimi218 ancak Allah’tan isterim,
Sonra Sultan’ın cevabına meydan vermeden döndü. Yüksek sesle
hükümdarlarından, kaleye hemen kendisinin emir nasbolunmasını yalvarmaya
başlayan Akkalıları göstererek ilâve etti:
Yalnız beni bunların elinden kurtar!
